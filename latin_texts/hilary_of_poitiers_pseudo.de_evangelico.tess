<hilarius. de_evangelico 1> Christus hic flos est. decor hic est fonsque perennis.
<hilarius. de_evangelico 2> hunc postquam uerbo conceptum numinis alti
<hilarius. de_evangelico 3> plena deo uirgo utero est enixa pudico
<hilarius. de_evangelico 4> effulsitque nouus terris gaudentibus infans.
<hilarius. de_evangelico 5> protinus impleuit totum lux clarior orbem.
<hilarius. de_evangelico 6> desuper astra pios inhiant spectantia uultus,
<hilarius. de_evangelico 7> atque decus tantum iam terris inuidet aether.
<hilarius. de_evangelico 8> at tellus ridens laetatur germine sacro.
<hilarius. de_evangelico 9> spargit humum uiolis alieno tempore quotque
<hilarius. de_evangelico 10> area purpureos submittit caespite flores.
<hilarius. de_evangelico 11> Omnia festa nitent: gaudet mare. nubila. ueirti;
<hilarius. de_evangelico 12> solum trepidare metu. te. perfide serpens,
<hilarius. de_evangelico 13> ille dies aegrum uidit pallente ueneno
<hilarius. de_evangelico 14> quassantemque caput et pectora dira terentem,
<hilarius. de_evangelico 15> quod salus e caelo terris. quod tutor adesset,
<hilarius. de_evangelico 16> saluandos populos quaerens a faucibus atris.
<hilarius. de_evangelico 17> ereptam plagis plebem. maestoque ululatu
<hilarius. de_evangelico 18> prosequeris hominum uitam mundique salutes.
<hilarius. de_evangelico 19> Interea et sidus exortum numinis alti
<hilarius. de_evangelico 20> apparet caelis et terras lumine complet.
<hilarius. de_evangelico 21> agnouere Magi stellam cunasque requirunt.
<hilarius. de_evangelico 22> munera sacra ferunt. myrranique et suauia tura.
<hilarius. de_evangelico 23> tura deum monstrant. designat myrra sepultum.
<hilarius. de_evangelico 24> Salue. uera dei proles. puer aethere missus.
<hilarius. de_evangelico 25> non commune genus nec moribus edite nostris;
<hilarius. de_evangelico 26> innuptae matris pignus uterique pudici
<hilarius. de_evangelico 27> partus et intactae mirandus uirginis infans.
<hilarius. de_evangelico 28> quamuis illa pio iactet se nomine matrem.
<hilarius. de_evangelico 29> fingentis quendam uentris imitata tumorem.
<hilarius. de_evangelico 30> ostentetque tuas cunas risuque salutet.
<hilarius. de_evangelico 31> uirgo tamen mater et magni coniugis expers
<hilarius. de_evangelico 32> ignorat causam subolis. sed gaudia nouit.
<hilarius. de_evangelico 33> tu sacri sermonis opus. satus ore paterno.
<hilarius. de_evangelico 34> uerbigena diues. linguae mirabile gennen.
<hilarius. de_evangelico 35> commixtumque genus caeli terraeque. potenter
<hilarius. de_evangelico 36> ut caeli terraeque simul te cura moueret.
<hilarius. de_evangelico 37> tu uirtute leo. placidis tu mentibus agnus: I
<hilarius. de_evangelico 38> tu stator gladiusque patris: tu dextera summi.
<hilarius. de_evangelico 39> uiuorum iudex. iudex tu luce carentum.
<hilarius. de_evangelico 40> cunctorum genitor solum te dicere natum
<hilarius. de_evangelico 41> dignatur. solum communis cura parentum:
<hilarius. de_evangelico 42> heres tantorum solus tu iure bonorum.
<hilarius. de_evangelico 43> Hunc tll olim. dictis uariata imagine rerum.
<hilarius. de_evangelico 44> spondebus terris. genitor. per carmina Regum.
<hilarius. de_evangelico 45> perque prophetarum uoces. per sidera caeli:
<hilarius. de_evangelico 46> per Seraphin Cherubinque tuum. modo pandere fas sit
<hilarius. de_evangelico 47> excelsa secreta poli: nam quattuor altum
<hilarius. de_evangelico 48> circumdant solium uariis animantia formis:
<hilarius. de_evangelico 49> primum hominis facies. aliud sunt ora leonis.
<hilarius. de_evangelico 50> inde aquilae uitulique caput. his omnibus alae:
<hilarius. de_evangelico 51> diuisae officiis hae sunt; nam maxima summi
<hilarius. de_evangelico 52> ora dei uelant semper faciemque coruscam
<hilarius. de_evangelico 53> praetexunt. nimius noceat ne fulminis ardor
<hilarius. de_evangelico 54> optutuque sacer feriat ceu fulmine mundum:
<hilarius. de_evangelico 55> atque aliae inuoluunt similes uestigia sacra,
<hilarius. de_evangelico 56> ne forte incendat pressas uis ignea terras:
<hilarius. de_evangelico 57> ternaque tum binae uolitant per moenia mundi
<hilarius. de_evangelico 58> auratasque ferunt pennas. et lumine multo
<hilarius. de_evangelico 59> peruigiles discunt urbes actusque precesque.
<hilarius. de_evangelico 60> Haud dubia his formis Christi monstratur imago.
<hilarius. de_evangelico 61> namque et homo est Christus. mortis gustator amarae.
<hilarius. de_evangelico 62> et uirtute leo est. indoctos caedere ferro;
<hilarius. de_evangelico 63> et uitulus. quoniam est peccantis uictima mundi.
<hilarius. de_evangelico 64> qui bene pro cunctis impenditur hostia terris.
<hilarius. de_evangelico 65> quid facies aquil.ae post haec. quid forma requiris?
<hilarius. de_evangelico 66> permittit praedam caelo sacer ales; ouans is
<hilarius. de_evangelico 67> Christus erit, terris raptum quem collocet astris;
<hilarius. de_evangelico 68> namque ille in caelis placido bonus interuentu
<hilarius. de_evangelico 69> uulnera peccantum celat, grauiora parentum
<hilarius. de_evangelico 7070> mitigat et terris iratum temperat ignem.
<hilarius. de_evangelico 71> Tu qui terrigeno referens ueniam. ipse propagans.
<hilarius. de_evangelico 72> ac tu. magne pater. natum pietate quietus.
<hilarius. de_evangelico 73> sublimi residens solio, opera ardua cernens ;
<hilarius. de_evangelico 74> oceani ceu forma maris uitreique elementi.
<hilarius. de_evangelico 75> tum senior domino seruit chorus hymno peritus,
<hilarius. de_evangelico 76> bis duodena uirum facies, et crinibus albis;
<hilarius. de_evangelico 77> caesariem rutilae ex auro pressere coronae
<hilarius. de_evangelico 78> inuoluitque humeros stola candida, mitis amictus;
<hilarius. de_evangelico 79> surgentes crebro capitis uincimina ponunt,
<hilarius. de_evangelico 80> te dominum linguis, te consona uoce canentes:
<hilarius. de_evangelico 81> Agie, sancte deus, uigor ignee, celse Sabaoth!
<hilarius. de_evangelico 82> teque genus hominum celebrat sermone frequenti.
<hilarius. de_evangelico 83> te pecudes uolucresque sonant, te muta loquuntur,
<hilarius. de_evangelico 84> te canit omne nemus, colles uallesque supinae;
<hilarius. de_evangelico 85> te uenti strepitant, pelagi te murmurat unda.
<hilarius. de_evangelico 86> sacrorum ritu uario templisque dicatis
<hilarius. de_evangelico 87> in nemore incluso, sculptis de marmore templis,
<hilarius. de_evangelico 88> aere cauo positis signis picturaque inani,
<hilarius. de_evangelico 89> te gentes populique colunt, tibi uota precesque
<hilarius. de_evangelico 90> suscipiunt, numenque tuum nomenque requirunt.
<hilarius. de_evangelico 91> Ac uelut in tenebris errat, cui lumen ademptum:
<hilarius. de_evangelico 92> sentit adesse hominem; qui sit, ubi denique sistat,
<hilarius. de_evangelico 93> nescit, et ignarus per inania brachia iactat,
<hilarius. de_evangelico 94> prendere si possit tactumque adsistere saltem:
<hilarius. de_evangelico 95> non aliter gentes, caecis erroribus actae,
<hilarius. de_evangelico 96> ante oculos positum quaerunt; sed lumine cassae.
<hilarius. de_evangelico 97> transiliunt ipsum quem quaerunt; ludicra captant
<hilarius. de_evangelico 98> effigiesque locant uarias et nomina mille
<hilarius. de_evangelico 99> imponunt uni, si possit adesse uocatus.
<hilarius. de_evangelico 100> illos culpa premit grauior, quibus adstitit ipse
<hilarius. de_evangelico 101> ante oculos doctor uerus; quibus ore locutus,
<hilarius. de_evangelico 102> quos prece, quos dictis monuit, quos denique factis.
<hilarius. de_evangelico 103> nec uidere tamen caeci, cum lumen adesset
<hilarius. de_evangelico 104> per populos clarum, factis celebrans genitorem.
<hilarius. de_evangelico 105> namque iacebat homo, pallenti marcidus ore,
<hilarius. de_evangelico 106> cui inerat morbis corpus compage solutum
<hilarius. de_evangelico 107> uiuentisque animae dudum iam mortua membra.
<hilarius. de_evangelico 108> Surge, ait, atque tui iam lecti baiulus esto. 
<hilarius. de_evangelico 109> exilit atque alacer humeris uehit ipse cubile.
<hilarius. de_evangelico 110> ecce trahebatur caecus, quem lumine mater
<hilarius. de_evangelico 111> ediderat uiduum, communis lucis egentem,
<hilarius. de_evangelico 112> non totum natum, mundi quia parte carebat.
<hilarius. de_evangelico 113> ut uidit, miseratus ait: Hunc cernere iussi!protinus
<hilarius. de_evangelico 114> ad caelum caecus noua lumina tollit.