<claud. cons. olyb. et prob. 1>	Sol, qui flammigeris mundum complexus habenis
<claud. cons. olyb. et prob. 2>	volvis inexhausto redeuntia saecula motu,
<claud. cons. olyb. et prob. 3>	sparge diem meliore coma crinemque repexi
<claud. cons. olyb. et prob. 4>	blandius elato surgant temone iugales
<claud. cons. olyb. et prob. 5>	efflantes roseum frenis spumantibus ignem.
<claud. cons. olyb. et prob. 6>	iam nova germanis vestigia torqueat annus
<claud. cons. olyb. et prob. 7>	consulibus, laetique petant exordia menses.
<claud. cons. olyb. et prob. 8>	Scis genus Auchenium, nec te latuere potentes
<claud. cons. olyb. et prob. 9>	Anniadae; nam saepe soles ductoribus illis
<claud. cons. olyb. et prob. 10>	instaurare vias et cursibus addere nomen. 
<claud. cons. olyb. et prob. 11>	his neque per dubium pendet Fortuna favorem
<claud. cons. olyb. et prob. 12>	nec novit mutare vices, sed fixus in omnes
<claud. cons. olyb. et prob. 13>	cognatos procedit honos. quemcumque require
<claud. cons. olyb. et prob. 14>	hac de stirpe virum; certum est de consule nasci.
<claud. cons. olyb. et prob. 15>	per fasces numerantur avi semperque renata 
<claud. cons. olyb. et prob. 16>	nobilitate virent, et prolem fata sequuntur
<claud. cons. olyb. et prob. 17>	continuum simili servantia lege tenorem.
<claud. cons. olyb. et prob. 18>	nec quisquam procerum temptat, licet aere vetusto
<claud. cons. olyb. et prob. 19>	floreat et claro cingatur Roma senatu,
<claud. cons. olyb. et prob. 20>	se iactare parem; sed, prima sede relicta 
<claud. cons. olyb. et prob. 21>	Aucheniis, de iure licet certare secundo:
<claud. cons. olyb. et prob. 22>	haud secus ac tacitam Luna regnante per Arcton
<claud. cons. olyb. et prob. 23>	sidereae cedunt acies, cum fratre retuso
<claud. cons. olyb. et prob. 24>	aemulus adversis flagraverit ignibus orbis;
<claud. cons. olyb. et prob. 25>	tunc iubar Arcturi languet, tunc fulva Leonis 
<claud. cons. olyb. et prob. 26>	ira perit, Plaustro iam rara intermicat Arctos
<claud. cons. olyb. et prob. 27>	indignata tegi, iam caligantibus armis
<claud. cons. olyb. et prob. 28>	debilis Orion dextram miratur inertem.
<claud. cons. olyb. et prob. 29>	Quem prius adgrediar? veteris quis facta Probini
<claud. cons. olyb. et prob. 30>	nesciat aut nimias laudes ignoret Olybri? 
<claud. cons. olyb. et prob. 31>	Vivit adhuc completque vagis sermonibus aures
<claud. cons. olyb. et prob. 32>	gloria fusa Probi, quam non ventura silebunt
<claud. cons. olyb. et prob. 33>	lustra nec ignota rapiet sub nube vetustas.
<claud. cons. olyb. et prob. 34>	illum fama vehit trans aequora transque remotas
<claud. cons. olyb. et prob. 35>	Tethyos ambages Atlanteosque recessus. 
<claud. cons. olyb. et prob. 36>	audiit et gelido si quem Maeotia pascit
<claud. cons. olyb. et prob. 37>	sub love vel calido si quis coniunctus in axe
<claud. cons. olyb. et prob. 38>	nascentem te, Nile, bibit. virtutibus ille
<claud. cons. olyb. et prob. 39>	Fortunam domuit numquamque levantibus alte
<claud. cons. olyb. et prob. 40>	intumuit rebus; sed mens circumflua luxu 
<claud. cons. olyb. et prob. 41>	noverat intactum vitio servare rigorem.
<claud. cons. olyb. et prob. 42>	hic non divitias nigrantibus abdidit antris
<claud. cons. olyb. et prob. 43>	nec tenebris damnavit opes; sed largior imbre
<claud. cons. olyb. et prob. 44>	sueverat innumeras hominum ditare catervas.
<claud. cons. olyb. et prob. 45>	quippe velut denso currentia munera nimbo 
<claud. cons. olyb. et prob. 46>	cernere semper erat, populis undare penates,
<claud. cons. olyb. et prob. 47>	adsiduos intrare inopes, remeare beatos.
<claud. cons. olyb. et prob. 48>	praeceps ilia manus fluvios superabat Hiberos
<claud. cons. olyb. et prob. 49>	aurea dona vomens (sic vix 1 tellure revulsa
<claud. cons. olyb. et prob. 50>	sollicitis fodiens miratur collibus aurum), 
<claud. cons. olyb. et prob. 51>	quantum stagna Tagi rudibus stillantia venis
<claud. cons. olyb. et prob. 52>	effluxere decus, quanto pretiosa metalli
<claud. cons. olyb. et prob. 53>	Hermi ripa micat, quantas per Lydia culta
<claud. cons. olyb. et prob. 54>	despumat rutilas dives Pactolus harenas.
<claud. cons. olyb. et prob. 55>	Non, mihi centenis pateant si vocibus ora 
<claud. cons. olyb. et prob. 56>	multifidusque ruat centum per pectora Phoebus,
<claud. cons. olyb. et prob. 57>	acta Probi narrare queam, quot in ordine gentes
<claud. cons. olyb. et prob. 58>	rexerit, ad summi quotiens fastigia iuris
<claud. cons. olyb. et prob. 59>	venerit, Italiae late cum frena teneret
<claud. cons. olyb. et prob. 60>	Illyricosque sinus et quos arat Africa campos. 
<claud. cons. olyb. et prob. 61>	sed nati vicere patrem solique merentur
<claud. cons. olyb. et prob. 62>	victores audire Probi. non contigit illi
<claud. cons. olyb. et prob. 63>	talis honor, prima cum parte viresceret aevi,
<claud. cons. olyb. et prob. 64>	nec consul cum fratre fuit. vos nulla fatigat
<claud. cons. olyb. et prob. 65>	cura diu maiora petens, non anxia mentem 
<claud. cons. olyb. et prob. 66>	spes agit et longo tendit praecordia voto:
<claud. cons. olyb. et prob. 67>	coepistis quo finis erat. primordia vestra
<claud. cons. olyb. et prob. 68>	vix pauci meruere senes, metasque tenetis
<claud. cons. olyb. et prob. 69>	ante genas dulces quam flos iuvenilis inumbret
<claud. cons. olyb. et prob. 70>	oraque ridenti lanugine vestiat aetas. 
<claud. cons. olyb. et prob. 71>	tu, precor, ignarum doceas, Parnasia, vatem,
<claud. cons. olyb. et prob. 72>	quis deus ambobus tanti sit muneris auctor.
<claud. cons. olyb. et prob. 73>	Postquam fulmineis impellens viribus hostem
<claud. cons. olyb. et prob. 74>	belliger Augustus trepidas laxaverat Alpes,
<claud. cons. olyb. et prob. 75>	Roma Probo cupiens dignas persolvere grates 
<claud. cons. olyb. et prob. 76>	sedula pro natis dominum flexura rogando
<claud. cons. olyb. et prob. 77>	ire parat. famuli currum iunxere volantem
<claud. cons. olyb. et prob. 78>	Impetus horribilisque Metus, qui semper agentes
<claud. cons. olyb. et prob. 79>	proelia cum fremitu Romam comitantur anhelo,
<claud. cons. olyb. et prob. 80>	sive petat Parthos seu cuspide turbet Hydaspen. 
<claud. cons. olyb. et prob. 81>	hic ligat axe rotas; hic sub iuga ferrea nectit
<claud. cons. olyb. et prob. 82>	cornipedes rigidisque docet servire lupatis.
<claud. cons. olyb. et prob. 83>	ipsa, triumphatis qua possidet aethera regnis,
<claud. cons. olyb. et prob. 84>	adsilit innuptae ritus imitata Minervae.
<claud. cons. olyb. et prob. 85>	nam neque caesariem crinali stringere cultu 
<claud. cons. olyb. et prob. 86>	colla nec ornatu patitur mollire retorto;
<claud. cons. olyb. et prob. 87>	dextrum nuda latus, niveos exerta lacertos,
<claud. cons. olyb. et prob. 88>	audacem retegit mammam, laxumque coercens
<claud. cons. olyb. et prob. 89>	mordet gemma sinum; nodus, qui sublevat ensem,
<claud. cons. olyb. et prob. 90>	album puniceo pectus discriminat ostro. 
<claud. cons. olyb. et prob. 91>	miscetur decori virtus pulcherque severo
<claud. cons. olyb. et prob. 92>	armatur terrore pudor, galeaeque minaci
<claud. cons. olyb. et prob. 93>	flava cruentarum praetenditur umbra iubarum,
<claud. cons. olyb. et prob. 94>	et formidato clipeus Titana lacessit
<claud. cons. olyb. et prob. 95>	lumine. quem tota variarat Mulciber arte. 
<claud. cons. olyb. et prob. 96>	hic patrius Mavortis amor fetusque notantur
<claud. cons. olyb. et prob. 97>	Romulei; plus amnis inest et belua nutrix;
<claud. cons. olyb. et prob. 98>	electro Tiberis, pueri formantur in auro;
<claud. cons. olyb. et prob. 99>	fingunt aera lupam; Mavors adamante coruscat.
<claud. cons. olyb. et prob. 100>	Iam simul emissis rapido velocior Euro 
<claud. cons. olyb. et prob. 101>	fertur equis; strident Zephyri cursuque rotarum
<claud. cons. olyb. et prob. 102>	saucia dividuis clarescunt nubila sulcis.
<claud. cons. olyb. et prob. 103>	nec traxere moras, sed lapsu protinus uno,
<claud. cons. olyb. et prob. 104>	quem poscunt, tetigere locum: qua fine sub imo
<claud. cons. olyb. et prob. 105>	angustant aditum curvis anfractibus Alpes 
<claud. cons. olyb. et prob. 106>	claustraque congestis scopulis durissima tendunt,
<claud. cons. olyb. et prob. 107>	non alia reseranda manu, sed pervia tantum
<claud. cons. olyb. et prob. 108>	Augusto geminisque fidem mentita tyrannis.
<claud. cons. olyb. et prob. 109>	semirutae turres avulsaque moenia fumant;
<claud. cons. olyb. et prob. 110>	crescunt in cumulum strages vallemque profundam
<claud. cons. olyb. et prob. 111>	aequavere iugis; stagnant inmersa cruore 
<claud. cons. olyb. et prob. 112>	corpora; turbantur permixto funere manes.
<claud. cons. olyb. et prob. 113>	Haud procul exhausto laetus certamine victor
<claud. cons. olyb. et prob. 114>	caespite gramineo consederat arbore fultus
<claud. cons. olyb. et prob. 115>	adclines umeros; dominum gavisa coronat 
<claud. cons. olyb. et prob. 116>	terra suum, surguntque toris maioribus herbae.
<claud. cons. olyb. et prob. 117>	sudor adhuc per membra calet creberque recurrit
<claud. cons. olyb. et prob. 118>	halitus et placidi radiant in casside vultus:
<claud. cons. olyb. et prob. 119>	qualis letifera populatus caede Gelonos
<claud. cons. olyb. et prob. 120>	procubat horrendus Getico Gradivus in arvo; 
<claud. cons. olyb. et prob. 121>	exuvias Bellona levat, Bellona tepentes
<claud. cons. olyb. et prob. 122>	pulvere solvit equos, inmensaque cornus in hastam
<claud. cons. olyb. et prob. 123>	porrigitur tremulisque ferit splendoribus Hebrum.
<claud. cons. olyb. et prob. 124>	Ut stetit ante ducem discussas Roma per auras,
<claud. cons. olyb. et prob. 125>	conscia ter sonuit rupes et inhorruit atrum 
<claud. cons. olyb. et prob. 126>	maiestate nemus. prior hic:  o numen amicum 
<claud. cons. olyb. et prob. 127>	dux ait  et legum genetrix longeque regendo
<claud. cons. olyb. et prob. 128>	circumfusa polo consors ac dicta Tonantis,
<claud. cons. olyb. et prob. 129>	die agedum, quae causa viae? cur deseris arces
<claud. cons. olyb. et prob. 130>	Ausonias caelumque tuum? die, maxima rerum! 
<claud. cons. olyb. et prob. 131>	non ego vel Libycos cessem tolerare labores
<claud. cons. olyb. et prob. 132>	Sarmaticosve pati medio sub frigore Cauros,
<claud. cons. olyb. et prob. 133>	si tu, Roma, velis; pro te quascumque per oras
<claud. cons. olyb. et prob. 134>	ibimus et nulla sub tempestate timentes
<claud. cons. olyb. et prob. 135>	solstitio Meroen, bruma temptabimus Histrum,
<claud. cons. olyb. et prob. 136>	Tum regina refert:  non me latet, indite rector,
<claud. cons. olyb. et prob. 137>	quod tua pro Latio victricia castra laborant
<claud. cons. olyb. et prob. 138>	nec quod servitium rursus Furiaeque rebelles
<claud. cons. olyb. et prob. 139>	edomitae paribus sub te cecidere triumphis.
<claud. cons. olyb. et prob. 140>	sed precor hoc donum cum libertate recenti 
<claud. cons. olyb. et prob. 141>	adicias, si vera manet reverentia nostri.
<claud. cons. olyb. et prob. 142>	sunt mihi pubentes alto de semine fratres,
<claud. cons. olyb. et prob. 143>	pignora cara Probi, festa quos luce creatos
<claud. cons. olyb. et prob. 144>	ipsa meo fovi gremio. cunabula parvis
<claud. cons. olyb. et prob. 145>	ipsa dedi, cum matris onus Lucina beatum 
<claud. cons. olyb. et prob. 146>	solveret et magnos proferrent sidera partus,
<claud. cons. olyb. et prob. 147>	his ego nec Decios pulchros fortesve Metellos
<claud. cons. olyb. et prob. 148>	praetulerim, non, qui Poenum domuere ferocem,
<claud. cons. olyb. et prob. 149>	Scipiadas Gallisque genus fatale Camillos.
<claud. cons. olyb. et prob. 150>	Pieriis pollent studiis multoque redundant 
<claud. cons. olyb. et prob. 151>	eloquio; nec desidiis dapibusve paratis
<claud. cons. olyb. et prob. 152>	indulgere iuvat nec tanta licentia vitae
<claud. cons. olyb. et prob. 153>	adripit aut mores aetas lasciva relaxat:
<claud. cons. olyb. et prob. 154>	sed gravibus curis animum sortita senilem
<claud. cons. olyb. et prob. 155>	ignea longaevo frenatur corde iuventus. 
<claud. cons. olyb. et prob. 156>	illis, quam propriam ducunt ab origine, sortem
<claud. cons. olyb. et prob. 157>	oramus praebere velis annique futurum
<claud. cons. olyb. et prob. 158>	devoveas venientis iter, non improba posco,
<claud. cons. olyb. et prob. 159>	non insueta dabis: domus haec de more requirit.
<claud. cons. olyb. et prob. 160>	adnue: sic nobis Scythicus famuletur Araxes, 
<claud. cons. olyb. et prob. 161>	sic Rhenus per utrumque latus, Medisque subactis
<claud. cons. olyb. et prob. 162>	nostra Semiramiae timeant insignia turres;
<claud. cons. olyb. et prob. 163>	sic fluat attonitus Romana per oppida Ganges.
<claud. cons. olyb. et prob. 164>	Ductor ad haec:  optata iubes ultroque volentem,
<claud. cons. olyb. et prob. 165>	diva, rogas; non haec precibus temptanda fuissent.
<claud. cons. olyb. et prob. 166>	usque adeone meam condunt oblivia mentem, 
<claud. cons. olyb. et prob. 167>	ut pigeat meminisse Probi, quo vindice totam
<claud. cons. olyb. et prob. 168>	vidimus Hesperiam fessasque resurgere gentes?
<claud. cons. olyb. et prob. 169>	ante dabunt hiemes Nilum, per flumina dammae
<claud. cons. olyb. et prob. 170>	errabunt glacieque niger damnabitur Indus, 
<claud. cons. olyb. et prob. 171>	ante Thyesteis iterum conterrita mensis
<claud. cons. olyb. et prob. 172>	intercisa dies refugos vertetur in ortus,
<claud. cons. olyb. et prob. 173>	quam Probus a nostro possit discedere sensu.
<claud. cons. olyb. et prob. 174>	Dixerat et velox iam nuntius advolat urbem.
<claud. cons. olyb. et prob. 175>	extemplo strepuere chori collesque canoris 
<claud. cons. olyb. et prob. 176>	plausibus impulsi septena voce resultant,
<claud. cons. olyb. et prob. 177>	laetatur veneranda parens et pollice docto
<claud. cons. olyb. et prob. 178>	iam parat auratas trabeas cinctusque micantes
<claud. cons. olyb. et prob. 179>	stamine, quod molli tondent de stipite Seres
<claud. cons. olyb. et prob. 180>	frondea lanigerae carpentes vellera silvae, 
<claud. cons. olyb. et prob. 181>	et longum tenues tractus producit in aurum
<claud. cons. olyb. et prob. 182>	filaque concreto cogit squalere metallo:
<claud. cons. olyb. et prob. 183>	qualis purpureas praebebat Candida vestes
<claud. cons. olyb. et prob. 184>	numinibus Latona suis, cum sacra redirent
<claud. cons. olyb. et prob. 185>	ad loca nutricis iam non errantia Deli, 
<claud. cons. olyb. et prob. 186>	ilia feros saltus et desolata relinquens
<claud. cons. olyb. et prob. 187>	Maenala lassato certis venatibus arcu,
<claud. cons. olyb. et prob. 188>	Phoebus adhuc nigris rorantia tela venenis
<claud. cons. olyb. et prob. 189>	extincto Pythone gerens; tunc insula notos
<claud. cons. olyb. et prob. 190>	lambit amica pedes ridetque Aegaeus alumnis 
<claud. cons. olyb. et prob. 191>	lenior et blando testatur gaudia fluctu.
<claud. cons. olyb. et prob. 192>	Sic Proba praecipuo natos exornat amictu:
<claud. cons. olyb. et prob. 193>	quae decorat mundum, cuius Romana potestas
<claud. cons. olyb. et prob. 194>	fetibus augetur. credas ex aethere lapsam
<claud. cons. olyb. et prob. 195>	stare Pudicitiam vel sacro ture vocatam 
<claud. cons. olyb. et prob. 196>	Iunonem Inachiis oculos advertere templis.
<claud. cons. olyb. et prob. 197>	talem nulla refert antiquis pagina libris
<claud. cons. olyb. et prob. 198>	nec Latiae cecinere tubae nec Graeca vetustas.
<claud. cons. olyb. et prob. 199>	coniuge digna Probo; nam tantum coetibus extat
<claud. cons. olyb. et prob. 200>	femineis, quantum supereminet ille maritos. 
<claud. cons. olyb. et prob. 201>	ceu sibi certantes, sexus quid possit uterque,
<claud. cons. olyb. et prob. 202>	hunc legere torum. taceat Nereida nuptam
<claud. cons. olyb. et prob. 203>	Pelion. o duplici fecundam consule matrem
<claud. cons. olyb. et prob. 204>	felicemque uterum, qui nomina parturit annis!
<claud. cons. olyb. et prob. 205>	Ut sceptrum gessere manu membrisque rigentes
<claud. cons. olyb. et prob. 206>	aptavere togas, signum dat summus hiulca 
<claud. cons. olyb. et prob. 207>	nube Pater gratamque facem per inane rotantes
<claud. cons. olyb. et prob. 208>	prospera vibrati tonuerunt omina nimbi,
<claud. cons. olyb. et prob. 209>	accepit sonitus curvis Tiberinus in antris
<claud. cons. olyb. et prob. 210>	ima valle sedens. adrectis auribus haesit, 
<claud. cons. olyb. et prob. 211>	unde repentinus populi fragor. ilicet herbis
<claud. cons. olyb. et prob. 212>	pallentes thalamos et structa cubilia musco
<claud. cons. olyb. et prob. 213>	deserit ac Nymphis urnam commendat erilem.
<claud. cons. olyb. et prob. 214>	illi glauca nitent hirsute lumina vultu
<claud. cons. olyb. et prob. 215>	caeruleis infecta notis, reddentia patrem 
<claud. cons. olyb. et prob. 216>	Oceanum; crispo densantur gramine colla;
<claud. cons. olyb. et prob. 217>	vertice luxuriat toto crinalis harundo,
<claud. cons. olyb. et prob. 218>	quam neque fas Zephyris frangi nec sole perustam
<claud. cons. olyb. et prob. 219>	aestivo candore mori; sed vivida frondet
<claud. cons. olyb. et prob. 220>	aequaevum complexa caput, taurina levantur 
<claud. cons. olyb. et prob. 221>	cornua temporibus raucos sudantia rivos;
<claud. cons. olyb. et prob. 222>	distillant per pectus aquae; frons hispida manat
<claud. cons. olyb. et prob. 223>	imbribus; in liquidos fontes se barba repectit.
<claud. cons. olyb. et prob. 224>	palla graves umeros velat, quam neverat uxor
<claud. cons. olyb. et prob. 225>	Ilia percurrens vitreas sub gurgite telas. 
<claud. cons. olyb. et prob. 226>	Est in Romuleo procumbens insula Thybri
<claud. cons. olyb. et prob. 227>	qua medius geminas interfluit alveus urbes
<claud. cons. olyb. et prob. 228>	discretas subeunte freto, pariterque minantes
<claud. cons. olyb. et prob. 229>	ardua turrigerae surgunt in culmina ripae.
<claud. cons. olyb. et prob. 230>	hic stetit et subitum prospexit ab aggere votum: 
<claud. cons. olyb. et prob. 231>	unanimos 1 fratres iuncto stipante senatu
<claud. cons. olyb. et prob. 232>	ire forum strictasque procul radiare secures
<claud. cons. olyb. et prob. 233>	atque uno biiuges tolli de limine fasces.
<claud. cons. olyb. et prob. 234>	obstupuit visu suspensaque gaudia vocem
<claud. cons. olyb. et prob. 235>	oppressam tenuere diu; mox incohat ore: 
<claud. cons. olyb. et prob. 236>	
<claud. cons. olyb. et prob. 237>	Eurota Spartane, tuis. quid protulit aequum
<claud. cons. olyb. et prob. 238>	falsus olor, valido quamvis decernere caestu
<claud. cons. olyb. et prob. 239>	noverit et ratibus saevas arcere procellas .''
<claud. cons. olyb. et prob. 240>	en nova Ledaeis suboles fulgentior astris, 
<claud. cons. olyb. et prob. 241>	ecce mei cives, quorum iam Signifer optat
<claud. cons. olyb. et prob. 242>	adventum stellisque parat convexa futuris.
<claud. cons. olyb. et prob. 243>	iam per noctivagos dominetur Olybrius axes
<claud. cons. olyb. et prob. 244>	pro Polluce rubens, pro Castore flamma Probini.
<claud. cons. olyb. et prob. 245>	ipsi vela regent, ipsis donantibus auras 
<claud. cons. olyb. et prob. 246>	navita tranquillo moderabitur aequore pinum.
<claud. cons. olyb. et prob. 247>	nunc pateras libare deis, nunc solvere multo
<claud. cons. olyb. et prob. 248>	nectare corda libet. niveos iam pandite coetus,
<claud. cons. olyb. et prob. 249>	Naides, et totum violis praetexite fontem;
<claud. cons. olyb. et prob. 250>	mella ferant silvae; iam profluat ebrius amnis 
<claud. cons. olyb. et prob. 251>	mutatis in vina vadis: iam sponte per agros
<claud. cons. olyb. et prob. 252>	sudent inriguae spirantia balsama venae!
<claud. cons. olyb. et prob. 253>	currat, qui sociae roget in convivia mensae
<claud. cons. olyb. et prob. 254>	indigenas Fluvios, Italis quicumque suberrant
<claud. cons. olyb. et prob. 255>	montibus Alpinasque bibunt de more pruinas: 
<claud. cons. olyb. et prob. 256>	Vulturnusque rapax et Nar vitiatus odoro
<claud. cons. olyb. et prob. 257>	sulphure tardatusque suis erroribus Ufens
<claud. cons. olyb. et prob. 258>	et Phaethonteae perpessus damna ruinae
<claud. cons. olyb. et prob. 259>	Eridanus flavaeque terens querceta Maricae
<claud. cons. olyb. et prob. 260>	Liris et Oebaliae qui temperat arva Galaesus. 
<claud. cons. olyb. et prob. 261>	semper honoratus nostris celebrabitur undis
<claud. cons. olyb. et prob. 262>	iste dies, semper dapibus recoletur opimis.
<claud. cons. olyb. et prob. 263>	Sic ait et Nymphae patris praecepta secutae
<claud. cons. olyb. et prob. 264>	tecta parant epulis ostroque infecta corusco
<claud. cons. olyb. et prob. 265>	umida gemmiferis inluxit regia mensis. 
<claud. cons. olyb. et prob. 266>	O bene signatum fraterno nomine tempus!
<claud. cons. olyb. et prob. 267>	o consanguineis felix auctoribus annus,
<claud. cons. olyb. et prob. 268>	incipe quadrifidum Phoebi torquere laborem.
<claud. cons. olyb. et prob. 269>	prima tibi procedat hiems non frigore torpens,
<claud. cons. olyb. et prob. 270>	non canas vestita nives, non aspera ventis, 
<claud. cons. olyb. et prob. 271>	sed tepido calefacta Noto; ver inde serenum
<claud. cons. olyb. et prob. 272>	protinus et liquidi clementior aura Favoni
<claud. cons. olyb. et prob. 273>	pratis te croceis pingat; te messibus aestas
<claud. cons. olyb. et prob. 274>	induat autumnusque madentibus ambiat uvis.
<claud. cons. olyb. et prob. 275>	omni nobilior lustro, tibi gloria soli 
<claud. cons. olyb. et prob. 276>	contigit exactum numquam memorata per aevum,
<claud. cons. olyb. et prob. 277>	germanos habuisse duces; te cuncta loquetur
<claud. cons. olyb. et prob. 278>	tellus; te variis scribent in floribus Horae
<claud. cons. olyb. et prob. 279>	longaque perpetui ducent in saecula fasti.
