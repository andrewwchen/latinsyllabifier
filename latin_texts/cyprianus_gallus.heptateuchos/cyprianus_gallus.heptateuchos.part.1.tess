<cyprianus_gallus. hept. 1.1> principio dominus caelum terramque locauit:
<cyprianus_gallus. hept. 1.2> namque erat informis fluctuque abscondita tellus
<cyprianus_gallus. hept. 1.3> inmensusque deus super aequora uasta meabat.
<cyprianus_gallus. hept. 1.4> dum chaos et nigrae fuscabant cuncta tenebrae;
<cyprianus_gallus. hept. 1.5> has dum disiungi iussit, a cardine fatur:
<cyprianus_gallus. hept. 1.6> "Lux fiat !" et clare nituerunt omnia mundo.
<cyprianus_gallus. hept. 1.7> cum dominus primi complesset facta diei,
<cyprianus_gallus. hept. 1.8> condidit albentem nebulis uascentibus axem.
<cyprianus_gallus. hept. 1.9> accipit inmensus errantia litora pontus,
<cyprianus_gallus. hept. 1.10> multiplices rapiens ualidis cum tractibus amnes.
<cyprianus_gallus. hept. 1.11> tertia lux faciem terrarum fulua retexit.
<cyprianus_gallus. hept. 1.12> arida mox posito narratur nomine terra.
<cyprianus_gallus. hept. 1.13> florea uentosis consurgunt germina campis
<cyprianus_gallus. hept. 1.14> pomiferique simul frrocuruant brachia rami.
<cyprianus_gallus. hept. 1.15> quarta die generat solis cum lampade lunam.
<cyprianus_gallus. hept. 1.16> et stellas tremulo radiantes lumine figit.
<cyprianus_gallus. hept. 1.17> haec elementa dedit subiecto insignia mundo,
<cyprianus_gallus. hept. 1.18> tempora quae doceant uarios mutanda per ortus.
<cyprianus_gallus. hept. 1.19> quinta die accipiunt liquentia flumina pisces
<cyprianus_gallus. hept. 1.20> et uolucres uarias suspendunt aere pinnas.
<cyprianus_gallus. hept. 1.21> sexta pater gelidos in spiras lubricat angues
<cyprianus_gallus. hept. 1.22> quadrupedumque greges totos diffundit in agros
<cyprianus_gallus. hept. 1.23> cunctaque multiplici mandauit crescere passim
<cyprianus_gallus. hept. 1.24> germine et inmensis errare et pascere terris.
<cyprianus_gallus. hept. 1.25> Haec ubi constituit diuina potentia iussu,
<cyprianus_gallus. hept. 1.26> rectorem inspiciens mundanis defore rebus,
<cyprianus_gallus. hept. 1.27> haec memorat: "Hominem nostris faciamus in unguem
<cyprianus_gallus. hept. 1.28> uultibus adsimilem, toto qui regnet in orbe."
<cyprianus_gallus. hept. 1.29> et licet hunc solo posset componere uerbo,
<cyprianus_gallus. hept. 1.30> ipse tamen sancta dignatus ducere dextra
<cyprianus_gallus. hept. 1.31> inspirat brutum diuino a pectore pectus.
<cyprianus_gallus. hept. 1.32> quem postquam effigie formatum ceu sua uidit,
<cyprianus_gallus. hept. 1.33> metitur solum mordaces uoluere curas.
<cyprianus_gallus. hept. 1.34> ilicet inriguo perfundit lumina somno,
<cyprianus_gallus. hept. 1.35> mollius ut uulsa formetur femina costa
<cyprianus_gallus. hept. 1.36> atque artus mixta geminos substantia firmet,
<cyprianus_gallus. hept. 1.37> inditur et nomen, uitae quod dicitur, Aeuua.
<cyprianus_gallus. hept. 1.38> quapropter nati linquunt de more parentes
<cyprianus_gallus. hept. 1.39> coniugibusque suis positis cum sedibus haerent.
<cyprianus_gallus. hept. 1.40> septima luce deus factorum fine quieuit,
<cyprianus_gallus. hept. 1.41> sacratam statuens uenturi ad gaudia saecli.
<cyprianus_gallus. hept. 1.42> ilicet exhibitis animantum ex ordine turbis,
<cyprianus_gallus. hept. 1.43> uiritim cunctis nomen, quod permanet, indit
<cyprianus_gallus. hept. 1.44> Adamus, donata sibi prudentia sollers.
<cyprianus_gallus. hept. 1.45> quem deus adloquio, iunctam dignatur et Aeuuam:
<cyprianus_gallus. hept. 1.46> "Crescite multimodo uentura in tempora partu,
<cyprianus_gallus. hept. 1.47> ut polus et plenae uestro sint germine terrae,
<cyprianus_gallus. hept. 1.48> heredesque mei uarios decerpite fructus,
<cyprianus_gallus. hept. 1.49> quos nemora et pingui reddunt de caespite cnmpi."
<cyprianus_gallus. hept. 1.50> Haec ubi disseruit, laeta paradisus in aula
<cyprianus_gallus. hept. 1.51> instruitur primique adspectat lumina solis.
<cyprianus_gallus. hept. 1.52> gignitur haec inter pomis letalibus arbos
<cyprianus_gallus. hept. 1.53> coniunctum generans uitae mortisque saporem.
<cyprianus_gallus. hept. 1.54> aedibus in mediis puro fluit agmine flumen.
<cyprianus_gallus. hept. 1.55> quod rigat insignes liquidis de fluctibus hortos.
<cyprianus_gallus. hept. 1.56> quadrifidosque secat undanti ex fonte meatus.
<cyprianus_gallus. hept. 1.57> Phisonus auriferis praediues fluctuat undis
<cyprianus_gallus. hept. 1.58> conspicuasque teiit rauco de gurgite gemmas —
<cyprianus_gallus. hept. 1.59> prasinus huic nomen, illi est carbunculus ardens —
<cyprianus_gallus. hept. 1.60> perspicuisque uadis terram praelambit Euilam.
<cyprianus_gallus. hept. 1.61> post hunc Aethiopas Geon adlapsus opimat,
<cyprianus_gallus. hept. 1.62> tertius est Tigris, Euphrati adiunctus amoeno,
<cyprianus_gallus. hept. 1.63> Assyriam celeri discretim flumine sulcans.
<cyprianus_gallus. hept. 1.64> hic positus custos Adamus cum coniuge fida
<cyprianus_gallus. hept. 1.65> atque opifex tali formatur uoce tonantis:
<cyprianus_gallus. hept. 1.66> "Ne trepidate simul licitos praecerpere fructus,
<cyprianus_gallus. hept. 1.67> quos nemus intonsum ramo frondente creauit,
<cyprianus_gallus. hept. 1.68> solliciti, ne forte malum noxale legatis,
<cyprianus_gallus. hept. 1.69> quod uiret ex gemino discreta ad munia suco."
<cyprianus_gallus. hept. 1.70> nec minus interea caecos nox alta tenebat,
<cyprianus_gallus. hept. 1.71> ac modo formatos uestis non texerat artus.
<cyprianus_gallus. hept. 1.72> Has inter sedes et bacis mitibus hortos
<cyprianus_gallus. hept. 1.73> spumeus astuto uincens animalia sensu
<cyprianus_gallus. hept. 1.74> serpebat tacite spiris frigentibus anguis;
<cyprianus_gallus. hept. 1.75> liuida mordaci uoluens mendacia sensu
<cyprianus_gallus. hept. 1.76> femineo temptat sub pectore mollia corda:
<cyprianus_gallus. hept. 1.77> "Dic mihi, cur metuas felicia germina mali?
<cyprianus_gallus. hept. 1.78> numquid poma deus non omnia nata sacrauit?
<cyprianus_gallus. hept. 1.79> atqui si studeas mellitos carpere uictus,
<cyprianus_gallus. hept. 1.80> aureus astrigero ridebit cardine mundus."
<cyprianus_gallus. hept. 1.81> illa negat uetitosque timet contingere ramos:
<cyprianus_gallus. hept. 1.82> sed tamen infirmo uincuntur pectora sensu.
<cyprianus_gallus. hept. 1.83> ilicet ut niueo iam mitia dente momordit,
<cyprianus_gallus. hept. 1.84> adfulsit nulla maculatum nube serenum.
<cyprianus_gallus. hept. 1.85> tum sapor inlecebram mellitis faucibus indens
<cyprianus_gallus. hept. 1.86> perpulit insueto munus deferre marito.
<cyprianus_gallus. hept. 1.87> quod simul ac sumpsit, detersa nocte nitentes
<cyprianus_gallus. hept. 1.88> emicuere oculi mundo splendente sereni.
<cyprianus_gallus. hept. 1.89> ergo ubi nudatum prospexit corpus uterque
<cyprianus_gallus. hept. 1.90> quae pudenda uident, ficulnis frondibus umbrant.
<cyprianus_gallus. hept. 1.91> Forte sub occiduo domini iam lumine solis
<cyprianus_gallus. hept. 1.92> agnoscunt sonitum trepidique ad deuia tendunt.
<cyprianus_gallus. hept. 1.93> tum dominus caeli maestum conpellat Adamum:
<cyprianus_gallus. hept. 1.94> "Dic, ubi nunc degas ?" respondit talia supplex:
<cyprianus_gallus. hept. 1.95> "O domine, adfatus pauido sub corde tremesco,
<cyprianus_gallus. hept. 1.96> magne, tuos, nudusque metu frigente fatigor."
<cyprianus_gallus. hept. 1.97> tum dominus: "Quis poma dedit noxalia uobis ?"
<cyprianus_gallus. hept. 1.98> "Tradidit haec mulier, dum dicit lumina promptim
<cyprianus_gallus. hept. 1.99> candenti perfusa die liquidumque serenum
<cyprianus_gallus. hept. 1.100> adfulsisse sibi solemque et sidera caeli."
<cyprianus_gallus. hept. 1.101> protinus ira dei turbatam territat Aeuuam,
<cyprianus_gallus. hept. 1.102> auctorem uetiti dum quaerit maximus acti.
<cyprianus_gallus. hept. 1.103> illa sub haec pandit: "Serpentis suasa loquella
<cyprianus_gallus. hept. 1.104> accepi, fallente dolo blandoque rogatu.
<cyprianus_gallus. hept. 1.105> nam sua uipereis intexens uerba uenenis
<cyprianus_gallus. hept. 1.106> haec mihi prae cunctis narrauit dulcia pomis."
<cyprianus_gallus. hept. 1.107> Ilicet omnipotens condemnat gesta draconis
<cyprianus_gallus. hept. 1.108> praecipiens cunctis inuisum uiuere monstrum,
<cyprianus_gallus. hept. 1.109> pectore mox fuso prorepere, tum sola morsu
<cyprianus_gallus. hept. 1.110> mandere, mansuro quaecumque in tempora bello
<cyprianus_gallus. hept. 1.111> humanos inter sensus ipsumque labentem.
<cyprianus_gallus. hept. 1.112> uertice ut abiecto pronus post crura uirorum
<cyprianus_gallus. hept. 1.113> serperet et calces, dum labens comminus instat.
<cyprianus_gallus. hept. 1.114> femina fraudigeris misere decepta suadellis
<cyprianus_gallus. hept. 1.115> praecipitur duro discrimine ponere partum
<cyprianus_gallus. hept. 1.116> seruitiumque sui studio perferre mariti.
<cyprianus_gallus. hept. 1.117> "Tu uero, cui uisa fuit sententia uerax
<cyprianus_gallus. hept. 1.118> coniugis, inmiti cessit quae uicta draconi,
<cyprianus_gallus. hept. 1.119> deflebis miserum per tempora longa laborem.
<cyprianus_gallus. hept. 1.120> nam tibi triticeae surget pro germine messis
<cyprianus_gallus. hept. 1.121> carduus et spinis multum paliurus acutis,
<cyprianus_gallus. hept. 1.122> ut cum uisceribus lassis et pectore maesto
<cyprianus_gallus. hept. 1.123> plurima sollicitos praestent suspiria uictus,
<cyprianus_gallus. hept. 1.124> donec in occiduo uenientis tempore mortis,
<cyprianus_gallus. hept. 1.125> unde geris corpus, terrae reddare iacenti."
<cyprianus_gallus. hept. 1.126> His actis dominus trepidis dat taedia uitae
<cyprianus_gallus. hept. 1.127> deiectosque procul sacratis dimouet hortis
<cyprianus_gallus. hept. 1.128> obuersosque locat medioque eliminat igni,
<cyprianus_gallus. hept. 1.129> in quo perceleri Cherubin euoluitur aestu.
<cyprianus_gallus. hept. 1.130> dum calidus deferuet apex flammasque uolutat.
<cyprianus_gallus. hept. 1.131> quis dominus, pigro ne frigore membra rigerent.
<cyprianus_gallus. hept. 1.132> consuit euulsas pecudum de uiscere pelles,
<cyprianus_gallus. hept. 1.133> operiens nudos calidis de uestibus artus.
<cyprianus_gallus. hept. 1.134> Ergo ubi coniugio sese iam fidus Adamus
<cyprianus_gallus. hept. 1.135> esse uirum sensit, nomen genetricis amatae
<cyprianus_gallus. hept. 1.136> exhibet uxori: binos e germine fetus
<cyprianus_gallus. hept. 1.137> continuo genitor diuersis nuncupat orsis:
<cyprianus_gallus. hept. 1.138> Cainis hic nomen habet, cui iunctus Abclus
<cyprianus_gallus. hept. 1.139> innocuas multa seruabat cura bidentes:
<cyprianus_gallus. hept. 1.140> ast alius curuo terram uertebat aratro.
<cyprianus_gallus. hept. 1.141> hi cum perpetuo ferrent sua dona tonanti,
<cyprianus_gallus. hept. 1.142> dissimiles fructus sensu suadente dedere.
<cyprianus_gallus. hept. 1.143> nam prior uberibus fuerant quae prosata glaebis,
<cyprianus_gallus. hept. 1.144> obtulit, ast alius miti se deuouet agno,
<cyprianus_gallus. hept. 1.145> exta gerens sincera manu adipemque niualem,
<cyprianus_gallus. hept. 1.146> confestimque placet domino pia uota tuenti.
<cyprianus_gallus. hept. 1.147> quod propter gelida Cain incanduit ira.
<cyprianus_gallus. hept. 1.148> quem deus adloquio dignatus talibus infit:
<cyprianus_gallus. hept. 1.149> 'Dic mihi, si rectum uiuas et noxia cernas,
<cyprianus_gallus. hept. 1.150> degere non possis contracto a crimine purus?
<cyprianus_gallus. hept. 1.151> desine mordaci fratrem disperdere sensu,
<cyprianus_gallus. hept. 1.152> qui tibi ceu domino subiectus colla praebebit.
<cyprianus_gallus. hept. 1.153> nec tamen his fractus fratrem deducit ad arua
<cyprianus_gallus. hept. 1.154> atque. ubi deprensum deserto in gramine uidit,
<cyprianus_gallus. hept. 1.155> elidit geminis frendens pia guttura palmis.
<cyprianus_gallus. hept. 1.156> quod factum dominus caelo speculatus ab alto
<cyprianus_gallus. hept. 1.157> disquirit, quonam terrarum degat Abelus?
<cyprianus_gallus. hept. 1.158> ille negat positum custodem se fore fratris.
<cyprianus_gallus. hept. 1.159> cui deus effatur: "Nonne uox sanguinis eius
<cyprianus_gallus. hept. 1.160> ad me missa sonat celsumque ascendit ac axem?"
<cyprianus_gallus. hept. 1.161> nosce igitur mansura tibi pro crimine tantc-;
<cyprianus_gallus. hept. 1.162> nam modo quae maduit germani sanguine terra,
<cyprianus_gallus. hept. 1.163> inuiso maledicta tibi conmissa negabit
<cyprianus_gallus. hept. 1.164> semina et absumptis fructum non proferet herbis,
<cyprianus_gallus. hept. 1.165> torpidus ut multo conlidens membra tremore
<cyprianus_gallus. hept. 1.166> funere ceu iuncto semper suspiria ducas.
<cyprianus_gallus. hept. 1.167> territus ille gemit mortemque a numine poscit:
<cyprianus_gallus. hept. 1.168> quae tamen infenso non est concessa tonante :
<cyprianus_gallus. hept. 1.169> nam mala promeritus signo fit notus inusto,
<cyprianus_gallus. hept. 1.170> sternere ne ferro liceat cuicumque nocentem,
<cyprianus_gallus. hept. 1.171> ne maius septena parent discrimina funus.
<cyprianus_gallus. hept. 1.172> ilicet a facie domini ceu perditus exit,
<cyprianus_gallus. hept. 1.173> aedibus obuersis Naidae in caespite terrae,
<cyprianus_gallus. hept. 1.174> nec minus ex natis, genetrix quos fida creauit,
<cyprianus_gallus. hept. 1.175> nomine primaeui sublimem condidit urbem.
<cyprianus_gallus. hept. 1.176> Enochus Gaidada creat, hic deinde Malelum
<cyprianus_gallus. hept. 1.177> quo MatUusalamus sensim genitore sub auras
<cyprianus_gallus. hept. 1.178> exiit et longae produxit tempora uitae.
<cyprianus_gallus. hept. 1.179> ast Lamech. dirum qui perculit ense Cainem,
<cyprianus_gallus. hept. 1.180> perpetitur caeso multum grauiora nocente;
<cyprianus_gallus. hept. 1.181> crimina nam meritum decies septena cohercent.
<cyprianus_gallus. hept. 1.182> coniugibus hic facta gemens sese increpat ultro,
<cyprianus_gallus. hept. 1.183> quaium prima fuit Ada atque altera Sella.
<cyprianus_gallus. hept. 1.184> Iabelum sed prima creat, qui pastor in aruis
<cyprianus_gallus. hept. 1.185> gramineis laeta pecudes pascebat in herba.
<cyprianus_gallus. hept. 1.186> lobalus quem deinde subit, qui musica plectra
<cyprianus_gallus. hept. 1.187> repperit et uario concordes murmure chordas.
<cyprianus_gallus. hept. 1.188> Tobelum mox Sella parit, cui fundere riuos
<cyprianus_gallus. hept. 1.189> aeris erat moris ferrumque incude subactum
<cyprianus_gallus. hept. 1.190> diuersis formare modis stridente camino:
<cyprianus_gallus. hept. 1.191> quem Noemma sequens uno genitore creata est.
<cyprianus_gallus. hept. 1.192> Haec inter uegetis Adam non languidus annis;
<cyprianus_gallus. hept. 1.193> Sethum progenerat post mortem mitis Abelis.
<cyprianus_gallus. hept. 1.194> Enochum is deinde creat, cui candida corda
<cyprianus_gallus. hept. 1.195> largitus dominus. hoc se poscente rogari
<cyprianus_gallus. hept. 1.196> adnuit et placidae suscepit munera mentis.
<cyprianus_gallus. hept. 1.197> nongentos igitur postquam conplerat Adamus
<cyprianus_gallus. hept. 1.198> ter denosque annos, sopitus morte quieuit.
<cyprianus_gallus. hept. 1.199> longaeuusque dehinc nongentos quinque per annos
<cyprianus_gallus. hept. 1.200> Enochus uixit, quem Cainanus adaequans
<cyprianus_gallus. hept. 1.201> quinque fuit tantum protentis longior annis.
<cyprianus_gallus. hept. 1.202> iunior hoc iterum ter quinis decubat annis
<cyprianus_gallus. hept. 1.203> Malaleela senex: ter denis deinde Iaretus
<cyprianus_gallus. hept. 1.204> atque tribus uixit longo constrictior aeuo.
<cyprianus_gallus. hept. 1.205> Enochus, cui cura fuit seruire potenti
<cyprianus_gallus. hept. 1.206> et mentem sociare deo, sat iunior istis,
<cyprianus_gallus. hept. 1.207> ter centum explicitis si quinque adiungere cures
<cyprianus_gallus. hept. 1.208> sexies et denos, subita caligine tectus
<cyprianus_gallus. hept. 1.209> abditur et domino multum miserante remotus
<cyprianus_gallus. hept. 1.210> felicem placido uiuit cum tempore uitam.
<cyprianus_gallus. hept. 1.211> at Mathusalamus nongentos porrigit orbes
<cyprianus_gallus. hept. 1.212> septies et denos, unum quis iungere ius est.
<cyprianus_gallus. hept. 1.213> Lamechus, hoc patre satus. Noele creato
<cyprianus_gallus. hept. 1.214> talia disseruit, dum uatum more futura
<cyprianus_gallus. hept. 1.215> praeuidet et sensus uenturum mittit in aeuum:
<cyprianus_gallus. hept. 1.216> "Hic secura dabit nobis commercia uitae
<cyprianus_gallus. hept. 1.217> et durum remouebit onus pacemque reducet,
<cyprianus_gallus. hept. 1.218> quae factis est pulsa malis nostroque reatu
<cyprianus_gallus. hept. 1.219> tristibus et dextris, quarum sulcata labore
<cyprianus_gallus. hept. 1.220> terra negat fructum, domino maledicta lorjupntr."
<cyprianus_gallus. hept. 1.221> septies hic centum uixit septemque per annos,
<cyprianus_gallus. hept. 1.222> septuaginta super positis. ut summula poscit.
<cyprianus_gallus. hept. 1.223> hoc generante probis Noelus nobilis actis
<cyprianus_gallus. hept. 1.224> editur, innocuo daturus semina saeclo.
<cyprianus_gallus. hept. 1.225> tresque creat natos, Sethum Chamumque Iaphetumque,
<cyprianus_gallus. hept. 1.226> in numerum solitos mollitum tundere ferrum
<cyprianus_gallus. hept. 1.227> et scintillantes promptim procudere massas.
<cyprianus_gallus. hept. 1.228> sexies hic uates centum iam uixerat annis.
<cyprianus_gallus. hept. 1.229> cum dominus, diri pertaesus crimina mundi
<cyprianus_gallus. hept. 1.230> multimodosque hominum longa sub luce reatus,
<cyprianus_gallus. hept. 1.231> constringit miserans prolixae incommoda uitae,
<cyprianus_gallus. hept. 1.232> inposuitque modum bis sexaginta per annos.
<cyprianus_gallus. hept. 1.233> uincere quem nullus posita sub lege aleret.
<cyprianus_gallus. hept. 1.234> Haec inter sanctos lactat terrena uoluptas
<cyprianus_gallus. hept. 1.235> captluosque tenet caelesti ex arce meantes;
<cyprianus_gallus. hept. 1.236> dum facies pulchro ridentes corpore cernunt
<cyprianus_gallus. hept. 1.237> femineas placitisque nimis conplexibus haerent,
<cyprianus_gallus. hept. 1.238> progenuere sibi torua cum mole gigantes: -
<cyprianus_gallus. hept. 1.239> quorum criminibus domini patientia tandem
<cyprianus_gallus. hept. 1.240> cogitur offendi; longam dum concipit iram
<cyprianus_gallus. hept. 1.241> atque dolet hominem dextra formante creatum
<cyprianus_gallus. hept. 1.242> siderea, sancto permotus pectore fatur:
<cyprianus_gallus. hept. 1.243> "Ius delere mihi mundi peccata nocentis
<cyprianus_gallus. hept. 1.244> fluctibus aequoreis totamque inuoluere terram
<cyprianus_gallus. hept. 1.245> humanumque genus uastis mersare fluentis
<cyprianus_gallus. hept. 1.246> omnigenasque simul pecudes, quae laeta per agros
<cyprianus_gallus. hept. 1.247> gramina detondent. celsis dum collibus errant.
<cyprianus_gallus. hept. 1.248> serpentes nex una premat uolucresque ferasque,
<cyprianus_gallus. hept. 1.249> ut mea deletis mitescat fraudibus ira."
<cyprianus_gallus. hept. 1.250> accipit ergo dei mandata ingentia Noe.
<cyprianus_gallus. hept. 1.251> duplicibus cameris arcam conpangere iussus,
<cyprianus_gallus. hept. 1.252> quae teneat uolucrum mansura ad germina nidos.
<cyprianus_gallus. hept. 1.253> ac, ne fissilibus dissultent robora rimis,
<cyprianus_gallus. hept. 1.254> unguine praepingui linuit bituminis arcam.
<cyprianus_gallus. hept. 1.255> ipsa fuit plenas ter centum longa per ulnas,
<cyprianus_gallus. hept. 1.256> quinquaginta patens transuersam lata per aluum.
<cyprianus_gallus. hept. 1.257> at qua sublimi surgunt fastigia tecto,
<cyprianus_gallus. hept. 1.258> edita ter denis in caelum tollitur ulnis,
<cyprianus_gallus. hept. 1.259> assere quadrato, nullis cessura fluentis,
<cyprianus_gallus. hept. 1.260> ad medium gestans facili cum cardine postes.
<cyprianus_gallus. hept. 1.261> haec perfecta deus postquam despexit ab astris,
<cyprianus_gallus. hept. 1.262> talibus adfatur mittendum in aequora/uatem:
<cyprianus_gallus. hept. 1.263> Scande citus, natique tui nataeque, fluentem
<cyprianus_gallus. hept. 1.264> fluctibus in tumidis cumbam, quia pectora uidi
<cyprianus_gallus. hept. 1.265> iusta tibi dudumque mihi tua nota uoluntas
<cyprianus_gallus. hept. 1.266> emeruit maiora praesentibus; atque coactas
<cyprianus_gallus. hept. 1.267> claude simul pecudes omni de germine mites
<cyprianus_gallus. hept. 1.268> septenis paribus; inmundo de grege bina
<cyprianus_gallus. hept. 1.269> esse sines tecum, escamque his omnibus infers
<cyprianus_gallus. hept. 1.270> atque tibi suetam, ne, cum per uasta fluenta
<cyprianus_gallus. hept. 1.271> cultio destiterit, pariter patiare molestam
<cyprianus_gallus. hept. 1.272> prouisis non ante cibis per glauca uehendus
<cyprianus_gallus. hept. 1.273> salsa famem; nam clara polo cum lumina solis
<cyprianus_gallus. hept. 1.274> septima prodierint, totos diffundere nimbos
<cyprianus_gallus. hept. 1.275> cardine ab aetherio cunctosque euoluere fontes
<cyprianus_gallus. hept. 1.276> adlapsu maiore paro, quo grandior undis
<cyprianus_gallus. hept. 1.277> aestuet oceanus spumosos largius amnes
<cyprianus_gallus. hept. 1.278> accipiens fusoque oblimans omnia tractu.
<cyprianus_gallus. hept. 1.279> namque quater denis iuncta cum nocte diebus
<cyprianus_gallus. hept. 1.280> grandine perpetua nubes complebo madentes,
<cyprianus_gallus. hept. 1.281> ut, quidquid uiuit, tumidis mergatur in undis.
<cyprianus_gallus. hept. 1.282> haec ubi dicta, fiunt domini mandata uolente
<cyprianus_gallus. hept. 1.283> festinoque sene, longo qui nobilis aeuo,
<cyprianus_gallus. hept. 1.284> sescentos agitans annos, se credidit undis
<cyprianus_gallus. hept. 1.285> coniunctosque simul natos natasque recepit,
<cyprianus_gallus. hept. 1.286> confisus tenui quamuis foret abditus antro.
<cyprianus_gallus. hept. 1.287> interea totos laxarunt nubila nimbos,
<cyprianus_gallus. hept. 1.288> atque abyssus riguos dimisit in aequora fontes.
<cyprianus_gallus. hept. 1.289> iamque quater denis stagnantur cuncta diebus.
<cyprianus_gallus. hept. 1.290> non uolucres leuibus suspendunt corpora pinnis,
<cyprianus_gallus. hept. 1.291> nec fera celsiiugo deuitat marmora colle,
<cyprianus_gallus. hept. 1.292> omnia conduntur pelago, mors omnibus una est.
<cyprianus_gallus. hept. 1.293> nec minus interea tumidum suspensa per aequor
<cyprianus_gallus. hept. 1.294> arca fluens clausum munibat pendula uatem
<cyprianus_gallus. hept. 1.295> uenturisque parens seruabat semina saeclis
<cyprianus_gallus. hept. 1.296> naufragio secura suo. mox rarior aether
<cyprianus_gallus. hept. 1.297> nubibus in piceis coepit constringere nimbos.
<cyprianus_gallus. hept. 1.298> iamque relabenti decrescit in aequore pontus
<cyprianus_gallus. hept. 1.299> ac, postquam modico fluitabat flumine cumba,
<cyprianus_gallus. hept. 1.300> emittit senior nigrantem pectora coruum,
<cyprianus_gallus. hept. 1.301> qui leuibus pinnis uolucri dum flamine fertur,
<cyprianus_gallus. hept. 1.302> non rediit, iusti suspendens uota prophetae.
<cyprianus_gallus. hept. 1.303> post hunc albentem mittit per stagna columbam,
<cyprianus_gallus. hept. 1.304> quae super aequoreum campum defessa uolatu,
<cyprianus_gallus. hept. 1.305> nusquam nancta solum, uati se reddidit almo.
<cyprianus_gallus. hept. 1.306> cumque recurrentis fulgerent septima solis
<cyprianus_gallus. hept. 1.307> lumina. dimittit pinna plaudente uolucrem,
<cyprianus_gallus. hept. 1.308> quae nemore inuento ramis praepinguis oliuae
<cyprianus_gallus. hept. 1.309> ora referta tulit, cum iam per sidera uesper
<cyprianus_gallus. hept. 1.310> surgeret ac tremulo noctem praecurreret igni.
<cyprianus_gallus. hept. 1.311> inde iterum septem transcursis rite diebus
<cyprianus_gallus. hept. 1.312> mittitur in pelagus ales, quae lapsa meatu
<cyprianus_gallus. hept. 1.313> perceleri numquam sociae se reddidit aulae.
<cyprianus_gallus. hept. 1.314> sescentos igitur iam tum transgressus et unum
<cyprianus_gallus. hept. 1.315> orbes erat uates. primo iam mense secuto
<cyprianus_gallus. hept. 1.316> atque die mensis primo, cum libera tellus
<cyprianus_gallus. hept. 1.317> uisa aperire procul montes ac uoluere fumum,
<cyprianus_gallus. hept. 1.318> quos super undarat ter quinas pontus in ulnas:
<cyprianus_gallus. hept. 1.319> decurso iam mense dehinc cum trina secundo
<cyprianus_gallus. hept. 1.320> lumina restarent, toto iam libera fluctu
<cyprianus_gallus. hept. 1.321> terra fuit propriumque ostendit laeta uirorem.
<cyprianus_gallus. hept. 1.322> ergo ubi nudatis consedit montibus arca.
<cyprianus_gallus. hept. 1.323> Araratum qui nomen habent sermone uetusto,
<cyprianus_gallus. hept. 1.324> laxat claustra senex reddens noua semina terrae
<cyprianus_gallus. hept. 1.325> exstruxitque libens sacraria festa tonanti
<cyprianus_gallus. hept. 1.326> atque memor uoti adolet dum altaria flammis,
<cyprianus_gallus. hept. 1.327> hostia digna fuit, mites dum gignit odores,
<cyprianus_gallus. hept. 1.328> qui dominum coram laetis cum flatibus halant.
<cyprianus_gallus. hept. 1.329> tum. ne consimili pereat discrimine terra,
<cyprianus_gallus. hept. 1.330> diluuium dominus uentura in tempora tollit,
<cyprianus_gallus. hept. 1.331> festinos menses et tempora mobilis anni
<cyprianus_gallus. hept. 1.332> inrequieta iubens consuetos uoluere cursus:
<cyprianus_gallus. hept. 1.333> sed croceum tantum curuandum in nubibus arcum,
<cyprianus_gallus. hept. 1.334> candida cum sudo praerorant sidera nimbo.
<cyprianus_gallus. hept. 1.335> prosequitur uatem domini benedictio mitem,
<cyprianus_gallus. hept. 1.336> scilicet ut cunctis. quae tellus et mare gignit,
<cyprianus_gallus. hept. 1.337> imperitet fidus, cum sint subiecta regenti;
<cyprianus_gallus. hept. 1.338> admonitus pecudum carnes secernere mensis,
<cyprianus_gallus. hept. 1.339> quae non laxato uitam liquere cruore:
<cyprianus_gallus. hept. 1.340> idcirco quoniam multis haec indita mens est.
<cyprianus_gallus. hept. 1.341> "Ast homo si ferro fuerit uel dente ferino
<cyprianus_gallus. hept. 1.342> perditus, inquiram," dixit, "qui talia faxunt;
<cyprianus_gallus. hept. 1.343> similibus dant colla modis fusura cruorem."
<cyprianus_gallus. hept. 1.344> diuidit hinc dominus placiti mox pignora uatis
<cyprianus_gallus. hept. 1.345> fecundasque iubet discretim sumere terras,
<cyprianus_gallus. hept. 1.346> ut uacuum denso conplerent germine mundum.
<cyprianus_gallus. hept. 1.347> accipit hoc meritum domino donante propheta,
<cyprianus_gallus. hept. 1.348> vitis ut inuentor delibet candida uina.
<cyprianus_gallus. hept. 1.349> quem propere expletum cyathis somnoque grauatum
<cyprianus_gallus. hept. 1.350> derisit Chamus, de quo Channana iuuentus
<cyprianus_gallus. hept. 1.351> nascitur et proceris dixit de nomine gentem,
<cyprianus_gallus. hept. 1.352> fratribus ostentans nudatum membra parentem.
<cyprianus_gallus. hept. 1.353> qui pariles pietate tegunt uelantque iacentem:
<cyprianus_gallus. hept. 1.354> tergoribus studio iunctis dum lumina uertunt,
<cyprianus_gallus. hept. 1.355> sopitum gessere senem, nec turpia dictu
<cyprianus_gallus. hept. 1.356> membra uident, tenero flectentes colla pudore.
<cyprianus_gallus. hept. 1.357> id pietatis opus postquam iam mente serena
<cyprianus_gallus. hept. 1.358> cognouit uates, grassatum damnat in aeuum,
<cyprianus_gallus. hept. 1.359> germanis faciens ut sit postremus et acro
<cyprianus_gallus. hept. 1.360> subditus imperio fortesque exterritus oret.
<cyprianus_gallus. hept. 1.361> inde senex functus nongentos transit in annos,
<cyprianus_gallus. hept. 1.362> quinquies et denos, ut legis formula cauit.
<cyprianus_gallus. hept. 1.363> cuius progenies, properat dum ducere muros,
<cyprianus_gallus. hept. 1.364> condidit eximias uastis suspectibus urbes.
<cyprianus_gallus. hept. 1.365> dumque operi instantes certatim moenia condunt,
<cyprianus_gallus. hept. 1.366> nominibus signant Tharsum Citiuinque Rodumque,
<cyprianus_gallus. hept. 1.367> exstantes portis, fluctu quas adluit aequor.
<cyprianus_gallus. hept. 1.368> Channanus hinc nomen habet, hinc Sidona surgit,
<cyprianus_gallus. hept. 1.369> inde Iebusaeus, Cethaeo adiunctus Amorms,
<cyprianus_gallus. hept. 1.370> Gergessus ueget, Euaeus, Arucus, Asennus,
<cyprianus_gallus. hept. 1.371> Samarus, Aradius Orusque, et moenia quisquis
<cyprianus_gallus. hept. 1.372> Gaza colit, G omorra quibus Sodomaque iugantur
<cyprianus_gallus. hept. 1.373> atque Adama et Sebona, quis iunctim Lasa cohaeret.
<cyprianus_gallus. hept. 1.374> quin etiam et Massam faciunt similemque Sopheram
<cyprianus_gallus. hept. 1.375> celsiiugum et collem, nimbosas qui leuat arces,
<cyprianus_gallus. hept. 1.376> qua primum albentis prorumpit flamma diei.
<cyprianus_gallus. hept. 1.377> corpore de quorum Nembrodus nascitur, acro
<cyprianus_gallus. hept. 1.378> venatu adsuetus et membris grandibus exstans
<cyprianus_gallus. hept. 1.379> atque deum gaudens contra se adtollere sanctum,
<cyprianus_gallus. hept. 1.380> heroum de more ferox, quos ardua ceruix
<cyprianus_gallus. hept. 1.381> inmensumque caput sublimes tollit in auras.
<cyprianus_gallus. hept. 1.382> hic Babylona locat Orichamque Archata et Acallam
<cyprianus_gallus. hept. 1.383> Sinnacheros inter saltus; Assura deinde
<cyprianus_gallus. hept. 1.384> condit et eximiam tectis Nineua locauit
<cyprianus_gallus. hept. 1.385> et Robotham, Calchamque dehinc. Dasemata quarum
<cyprianus_gallus. hept. 1.386> distinguit saltus medioque in limite surgit.
<cyprianus_gallus. hept. 1.387> Dumque alacres certant et nomina moenibus indunt,
<cyprianus_gallus. hept. 1.388> in campum ueniunt Sennarum nomine dictum,
<cyprianus_gallus. hept. 1.389> molitique cauas ad sidera tollere turres
<cyprianus_gallus. hept. 1.390> non calcem faciunt, qua saxa inserta ligantur,
<cyprianus_gallus. hept. 1.391> sed lateres tosta lutei fornace coquuntur,
<cyprianus_gallus. hept. 1.392> ut prius inmensis fulgerent moenia tectis,
<cyprianus_gallus. hept. 1.393> quam noua discretas faceret migratio gentes.
<cyprianus_gallus. hept. 1.394> bitumen pro calce fuit, quod uellere molli
<cyprianus_gallus. hept. 1.395> ducitur et lento constringit corpore cautes.
<cyprianus_gallus. hept. 1.396> namque penes cunctos sermonis conscia lingua
<cyprianus_gallus. hept. 1.397> per similes fatus et ciuica uerba locuta est.
<cyprianus_gallus. hept. 1.398> denique descendit dominus et moenia uidit,
<cyprianus_gallus. hept. 1.399> praecipiens uarias raptim prorumpere uoces
<cyprianus_gallus. hept. 1.400> diuersosque sonos. quis gentes quaeque locuntur.
<cyprianus_gallus. hept. 1.401> ilicet impletur positis cultoribus orhis
<cyprianus_gallus. hept. 1.402> diuiduusque locus mox est Confusio dictus.
<cyprianus_gallus. hept. 1.403> Hos sequitur, domino multum qui credidit. Abram.
<cyprianus_gallus. hept. 1.404> quem genuit prisco de nomine Thara uocatus.
<cyprianus_gallus. hept. 1.405> iungitur et Lotlius iuncto de sanguine frater.
<cyprianus_gallus. hept. 1.406> hi cum iam ualidi fierent pubentibus annis,
<cyprianus_gallus. hept. 1.407> coniugium iunxere sibi: Lod foedere Melchae
<cyprianus_gallus. hept. 1.408> gaudet, et Abramo ditescit coniuge Sarra,
<cyprianus_gallus. hept. 1.409> quae tamen ad senium duxit sine pignore uitam.
<cyprianus_gallus. hept. 1.410> hos Thara sollicite Chaldaeo de grege dempsit,
<cyprianus_gallus. hept. 1.411> dum Channana placent frondosis collibus arua.
<cyprianus_gallus. hept. 1.412> sed deus, electi qui sensum nosceret Abrae,
<cyprianus_gallus. hept. 1.413> imperat, ut sedes alia regione capessat:
<cyprianus_gallus. hept. 1.414> "Heia age, festinans patriis te dimoue terris
<cyprianus_gallus. hept. 1.415> cognatasque domus et limina sueta relinque;
<cyprianus_gallus. hept. 1.416> nam procerem inmensae faciam te iam fore gentis.
<cyprianus_gallus. hept. 1.417> insuper his addam, ut, te quicumque malignis
<cyprianus_gallus. hept. 1.418> uulnerat eloquiis, domini maledictus ab ore
<cyprianus_gallus. hept. 1.419> tristia quaeque ferat; at qui sermone benigno
<cyprianus_gallus. hept. 1.420> commoda denarrat. sit laeto grandior actu."
<cyprianus_gallus. hept. 1.421> mutantur sedes, Sychemis castra locantur,
<cyprianus_gallus. hept. 1.422> quae dominus uati longum despondit in aeuum.
<cyprianus_gallus. hept. 1.423> illic deproperans sacratas suscitat aras:
<cyprianus_gallus. hept. 1.424> conscendens montem, fractas qui respuit undas
<cyprianus_gallus. hept. 1.425> et rubicunda tumens prospectat lumina solis, ...
<cyprianus_gallus. hept. 1.426> hic etiam positis fundatur molibus altar
<cyprianus_gallus. hept. 1.427> oraturque deus, sola cum deinde per arua
<cyprianus_gallus. hept. 1.428> uates agit, qua terra iacet disiuncta colonis;
<cyprianus_gallus. hept. 1.429> quae dum perpetuo uenis sitientibus aret,
<cyprianus_gallus. hept. 1.430> incussit ieiuna famem, cui cura cohaeret.
<cyprianus_gallus. hept. 1.431> hoc fecunda metu Nilotica rura petuntur.
<cyprianus_gallus. hept. 1.432> et quia conspicuo canderet corpore Sarra,
<cyprianus_gallus. hept. 1.433> mandatur nullo nuptam se dicere uinclo,
<cyprianus_gallus. hept. 1.434> sed fore germanam, ne fors inmanibus ausis
<cyprianus_gallus. hept. 1.435> effrenis turbae zelum noxale marito
<cyprianus_gallus. hept. 1.436> gigneret atque aemulum tristis riualis haberet.
<cyprianus_gallus. hept. 1.437> hunc mirata quidem uenientem turba Canopi,
<cyprianus_gallus. hept. 1.438> omnimodis SalTam cupido de lumine lustrat.
<cyprianus_gallus. hept. 1.439> atque ubi per proceres laudata et tradita regi est,
<cyprianus_gallus. hept. 1.440> dulcibus accipitur uotis uerbisque propheta.
<cyprianus_gallus. hept. 1.441> non tamen inpositum uoluit rex aetheris illi;
<cyprianus_gallus. hept. 1.442> nam multis magnisque simul terroribus actum
<cyprianus_gallus. hept. 1.443> proturbat regem, noxalis qui reus ausi
<cyprianus_gallus. hept. 1.444> obiurgat procerem, germanam cur magis esse
<cyprianus_gallus. hept. 1.445> dixerit uxorem falsoque inluserit astu.
<cyprianus_gallus. hept. 1.446> inde iubet laetum nuptam deducere secum,
<cyprianus_gallus. hept. 1.447> armenti et quidquid patriis adduxerat oris.
<cyprianus_gallus. hept. 1.448> namque deus seruo semper concordia fanti
<cyprianus_gallus. hept. 1.449> ingentes census et maxima quaeque dicarat.
<cyprianus_gallus. hept. 1.450> accipit et Lodus, quaecumque aduexerat illic,
<cyprianus_gallus. hept. 1.451> et reduces patrias tandem sistuntur ad oras.
<cyprianus_gallus. hept. 1.452> atque ibi dum gregibus intercursantibus errant,
<cyprianus_gallus. hept. 1.453> pastores pecorum sese certamine pulsant,
<cyprianus_gallus. hept. 1.454> pascua quod fetas artarent parua duorum.
<cyprianus_gallus. hept. 1.455> sed pater. indomitas cupiens conponere rixas.
<cyprianus_gallus. hept. 1.456> optulit, ut frater, quae uellet, sumeret arua.
<cyprianus_gallus. hept. 1.457> ille libens paret, Iordanis litora poscens,
<cyprianus_gallus. hept. 1.458> qui fiuuius dudum, Nili uice dum tumet undis,
<cyprianus_gallus. hept. 1.459> amne superfuso campos ditabat opimos.
<cyprianus_gallus. hept. 1.460> Channanaea senex uenienti iugera soi-te
<cyprianus_gallus. hept. 1.461> accipit et uirides sistit armenta per agros.
<cyprianus_gallus. hept. 1.462> sed non perpetuas licitum conponere sedes:
<cyprianus_gallus. hept. 1.463> namque pater iussus terram lustrare tuendo.
<cyprianus_gallus. hept. 1.464> flammeus e celsis quam sol utrumque recurrens
<cyprianus_gallus. hept. 1.465> aspicit aut gemini despectant usque triones,
<cyprianus_gallus. hept. 1.466> promissam generi tanto genitore creando.
<cyprianus_gallus. hept. 1.467> cuius qui numerum gestit conprendere fatu,
<cyprianus_gallus. hept. 1.468> stellarum citius turbas uel dicet harenae,
<cyprianus_gallus. hept. 1.469> quas pelagus dubio nonnumquam litore nudat.
<cyprianus_gallus. hept. 1.470> tendit et ad quercum prisco de nomine Mambram
<cyprianus_gallus. hept. 1.471> perpetuoque deo praecelsum dedicat altar.
<cyprianus_gallus. hept. 1.472> nec mora, diuiduos postquam concordia fratres
<cyprianus_gallus. hept. 1.473> fecerat optatos conponere regna per agros.
<cyprianus_gallus. hept. 1.474> consurgunt reges numerosa ex gente quaterni
<cyprianus_gallus. hept. 1.475> et Sodomam multo pugnaces milite uastant,
<cyprianus_gallus. hept. 1.476> quaternaeque acies bino bis principe fultae
<cyprianus_gallus. hept. 1.477> ualle tenus Salsa ferrum per nubila torquent.
<cyprianus_gallus. hept. 1.478> quinque fugam capiunt linquentes bella tyranni
<cyprianus_gallus. hept. 1.479> praecipitique fuga frondosis montibus abdunt,
<cyprianus_gallus. hept. 1.480> quod potuit superesse neci; qui nomine uero
<cyprianus_gallus. hept. 1.481> dicuntur Ariocha, Dachar, Godolla Gomurus
<cyprianus_gallus. hept. 1.482> atque etiam pulchris inhians Amarphalus annis.
<cyprianus_gallus. hept. 1.483> haec inter, quae multa fiunt discrimine belli,
<cyprianus_gallus. hept. 1.484> Lod etiam capitur tota cum stirpe domoque.
<cyprianus_gallus. hept. 1.485> quod ubi tristifico narrauit nuntius ore,
<cyprianus_gallus. hept. 1.486> consurgit uates, seruorum de grege multo
<cyprianus_gallus. hept. 1.487> ter centum famulos, nouies bis auctius addens,
<cyprianus_gallus. hept. 1.488> ad bellum dux ipse ciet ferrumque retractat.
<cyprianus_gallus. hept. 1.489> nocte super media nil iam metuentibus instat
<cyprianus_gallus. hept. 1.490> uictoresque fugat multosque interficit hostes.
<cyprianus_gallus. hept. 1.491> quin etiam fratrem tanto discrimine demptum
<cyprianus_gallus. hept. 1.492> accipit et praedam lato trahit agmine secum.
<cyprianus_gallus. hept. 1.493> excipitur laeta Sodomorum laude procorum
<cyprianus_gallus. hept. 1.494> pontificisque dei, sancto qui nobilis actu, —
<cyprianus_gallus. hept. 1.495> Melchisedechus erat, princeps rectorque Salemae —
<cyprianus_gallus. hept. 1.4951> et benedixit ei panem uinumque praesentans —
<cyprianus_gallus. hept. 1.496> et decimos fructus Abrami ex munere sumpsit. —
<cyprianus_gallus. hept. 1.497> is petit, ut captos dignetur reddere uictor,
<cyprianus_gallus. hept. 1.498> cetera pro meritis belli sub lege laturus.
<cyprianus_gallus. hept. 1.499> sed contenta suo uictrix moderamine uirtus
<cyprianus_gallus. hept. 1.500> accipit optatum toto pro munere fratrem.
<cyprianus_gallus. hept. 1.501> mox sopita deus inlustrans corda prophetae
<cyprianus_gallus. hept. 1.502> praecipit. ut cuncta uacuet formidine pectus,
<cyprianus_gallus. hept. 1.503> quandoquidem inuictae tutus sit tegmine dextrae.
<cyprianus_gallus. hept. 1.504> ille alacer concessa sibi licentia fatur:
<cyprianus_gallus. hept. 1.505> "Quid mihi pro tanta praestant tua dona loquella?
<cyprianus_gallus. hept. 1.506> nam coniuncta quatit fessum longaeua senectus,
<cyprianus_gallus. hept. 1.507> nec datur emeritum post mortem linquere natum.
<cyprianus_gallus. hept. 1.508> et quia nobilibus thalamis mihi germina non sunt,
<cyprianus_gallus. hept. 1.509> degener heres erit nobis, quem serua creauit."
<cyprianus_gallus. hept. 1.510> confirmat uatem dominus, dum talia fatur:
<cyprianus_gallus. hept. 1.511> "Ne time confidens; seruus tibi non erit heres.
<cyprianus_gallus. hept. 1.512> nam si nosse ualet numero carentia quisquam
<cyprianus_gallus. hept. 1.513> sidera uel totas pelagi percurrere harenas,
<cyprianus_gallus. hept. 1.514> is poterit prolem solus numerare putando,
<cyprianus_gallus. hept. 1.515> quae praestanda tibi est, totus qua tenditur orbis,
<cyprianus_gallus. hept. 1.516> nasceturque tuo de semine, qui tua cernat
<cyprianus_gallus. hept. 1.517> filius atque etiam natus sit regis aeterni:
<cyprianus_gallus. hept. 1.518> namque ego sum dominus caelorum conditor, et te
<cyprianus_gallus. hept. 1.519> auxilio tutum Chaldaea ex gente reduxi."
<cyprianus_gallus. hept. 1.520> credidit ista senex nec quidquam defore uerbis
<cyprianus_gallus. hept. 1.521> metitur domini sincero acumine cordis
<cyprianus_gallus. hept. 1.522> subnixusque rogat, placidis dum supplicat orsis,
<cyprianus_gallus. hept. 1.523> signa dei quae mente gerat, quae corde sequatur,
<cyprianus_gallus. hept. 1.524> munere pro tanto, quo natum gignat inerti
<cyprianus_gallus. hept. 1.525> corpore, iam gelidis decursa ob tempora membris.
<cyprianus_gallus. hept. 1.526> admonitus uitulam trimi iam temporis aptat,
<cyprianus_gallus. hept. 1.527> coniungens alacrem torua cum fronte iuuencum,
<cyprianus_gallus. hept. 1.528> uerbecem caprumque dehinc hirtamque capellam,
<cyprianus_gallus. hept. 1.529> columbas pariles, simili cum turture iunctas.
<cyprianus_gallus. hept. 1.530> corpora mox pecudum gemina in diuortia findit,
<cyprianus_gallus. hept. 1.531> iulaesas tota dimittens carne uolucres;
<cyprianus_gallus. hept. 1.532> omnia disponit sacrisque altaribus aptat.
<cyprianus_gallus. hept. 1.533> seque locat propter, sensu uersutus et aure.
<cyprianus_gallus. hept. 1.534> ecce autem prima sub tempora noctis opacae
<cyprianus_gallus. hept. 1.535> candida sanctifici terrentur pectora uatis
<cyprianus_gallus. hept. 1.536> nigrantesque ruunt confusa luce tenebrae.
<cyprianus_gallus. hept. 1.537> his super attonitus domini solacia sumit,
<cyprianus_gallus. hept. 1.538> dum noua uenturae praenoscit semina gentis,
<cyprianus_gallus. hept. 1.539> per uarios casus duro sub rege locandae
<cyprianus_gallus. hept. 1.540> Aegypti, cui nomen erit Pharaonis acerbi.
<cyprianus_gallus. hept. 1.541> "Namque quater centum dominis subiecta per annos
<cyprianus_gallus. hept. 1.542> seruiet, ad terras rursus reuocanda feraces;
<cyprianus_gallus. hept. 1.543> ac uice mutata, quae quondam serua tremebat,
<cyprianus_gallus. hept. 1.544> sceptra reget, ualida gentes uirtute cohercens.
<cyprianus_gallus. hept. 1.545> at tu, cum fuerit metati terminus aeui,
<cyprianus_gallus. hept. 1.546> sedibus in patriis functus mandabere busto.
<cyprianus_gallus. hept. 1.547> nam populus infensa sibi de sede reuulsus
<cyprianus_gallus. hept. 1.548> huc ueniet, domibus ueterum donandus auorum.
<cyprianus_gallus. hept. 1.549> nam qua Niliacis gaudet nunc incola terris
<cyprianus_gallus. hept. 1.550> et celer Euphratis Syrorum praenatat orbes,
<cyprianus_gallus. hept. 1.551> Cenaeos populos Cenezaeosque tenebunt,
<cyprianus_gallus. hept. 1.552> Chedmoneos, Chettos iuncta cum gente Phereza.
<cyprianus_gallus. hept. 1.553> et Raphana, cui manus est lebusa cohaerens,
<cyprianus_gallus. hept. 1.554> dilectaque sibi pellentur sede Chananni.
<cyprianus_gallus. hept. 1.555> quin et Amorraeus, Gergesso extrusus amico,
<cyprianus_gallus. hept. 1.556> semianimis possessa dabit uenientibus arua."
<cyprianus_gallus. hept. 1.557> quae cum sancta dei prompsissent uerba prophetae,
<cyprianus_gallus. hept. 1.558> sole sub occiduo clarum dat fulmine signum.
<cyprianus_gallus. hept. 1.559> nam uelut undanti ferueret flamma camino,
<cyprianus_gallus. hept. 1.560> caesarum pecudum uisa est delambere carnes.
<cyprianus_gallus. hept. 1.561> Interea steriles iam pridem fessa per annos
<cyprianus_gallus. hept. 1.562> perdiderat etiam uotum iam Sarra parentis,
<cyprianus_gallus. hept. 1.563> et quia praegelida partum non poneret aluo,,
<cyprianus_gallus. hept. 1.564> ad secunda suum coepitQactarfe) maritum ;
<cyprianus_gallus. hept. 1.565> gaudia et inflexum cogit consortia seruae
<cyprianus_gallus. hept. 1.566> noscere, quo saltim genitor sit pignore uili.
<cyprianus_gallus. hept. 1.567> ilicet in thalamos Aegyptia ducitur Agar,
<cyprianus_gallus. hept. 1.568> Ismahelumque nothum fecunda gignit ab aluo.
<cyprianus_gallus. hept. 1.569> quae cum seruili dominam contemneret astu.
<cyprianus_gallus. hept. 1.570> uerberibus duris adflicta et saucia fugit.
<cyprianus_gallus. hept. 1.571> ac dum uicino tegeret se deuia fonte,
<cyprianus_gallus. hept. 1.572> nuntius aetherio descendit culmine caeli
<cyprianus_gallus. hept. 1.573> consultamque prius dominorum mittit ad aedes,
<cyprianus_gallus. hept. 1.574> quin etiam multo gaudentem munere donat.
<cyprianus_gallus. hept. 1.575> quae quia conspicuo fulgentem lumine sanctum
<cyprianus_gallus. hept. 1.576> uiderat, a simili narrauit nomine fontem.
<cyprianus_gallus. hept. 1.577> iamque nouem denos nouiesque exegerat annos
<cyprianus_gallus. hept. 1.578> Abramus uates, cum se iam iamque parentem
<cyprianus_gallus. hept. 1.579> agnoscit nati magno de munere dandi,
<cyprianus_gallus. hept. 1.580> testamenta dei cui sunt concordia summi,
<cyprianus_gallus. hept. 1.581> gentibus innumeris genitor ductorque futurus.
<cyprianus_gallus. hept. 1.582> percipiens placidas per grandia tempora sedes.
<cyprianus_gallus. hept. 1.583> quin etiam solito de nomine grandior exit,
<cyprianus_gallus. hept. 1.584> dura decus adiectum uocalis littera ducit,
<cyprianus_gallus. hept. 1.585> et Sara quae fuerat, mandatur Sarra uocari.
<cyprianus_gallus. hept. 1.586> quin etiam patris Ismahelus pro prece diues,
<cyprianus_gallus. hept. 1.587> bis senos princeps populos generatque regitque.
<cyprianus_gallus. hept. 1.588> post haec gesta senex. cum sol octauus adesset,
<cyprianus_gallus. hept. 1.589> maribus exhibitis adimit praeputia ferro.
<cyprianus_gallus. hept. 1.590> adiungens pariter quoscumque ex plebe seorsa.
<cyprianus_gallus. hept. 1.591> inde ubi iam tempus promissi muneris instat,
<cyprianus_gallus. hept. 1.592> soluitur in tremulos uultu crispante cachinnos,
<cyprianus_gallus. hept. 1.593> dum tacitus secum promissa ingentia uoluit:
<cyprianus_gallus. hept. 1.594> "Posse deum credes, quidquid non extitit umquam,
<cyprianus_gallus. hept. 1.595> condere et infractos robur generare per artus?"
<cyprianus_gallus. hept. 1.596> Scandebat medium iam sol flagrantior axem,
<cyprianus_gallus. hept. 1.597> magnificusque senex frigus captabat in umbra,
<cyprianus_gallus. hept. 1.598> cum subito iuuenes pariter tris adfore cernit.
<cyprianus_gallus. hept. 1.599> sedulus in cunctos unum plus ambit et orat.
<cyprianus_gallus. hept. 1.600> ne puerum celeri linquat, dum praeterit, actu
<cyprianus_gallus. hept. 1.601> pacificusque suae dignetur tegmina quercus
<cyprianus_gallus. hept. 1.602> atque pedes geminos frigenti ut perluat unda
<cyprianus_gallus. hept. 1.603> ac positos panes mensae dignetur amicae.
<cyprianus_gallus. hept. 1.604> adnuitur iussaque citus ueneranda facessit.
<cyprianus_gallus. hept. 1.605> ipse etiam properans sese dat Sarra uideri
<cyprianus_gallus. hept. 1.606> mensurasque libens ternas ex polline profert,
<cyprianus_gallus. hept. 1.607> quas dederat tosto cinerum torrere uapore.
<cyprianus_gallus. hept. 1.608> tum uitulus tumida procuruans. cornua fronte
<cyprianus_gallus. hept. 1.609> deligitur, nullo fuscatus tergora naeuo,
<cyprianus_gallus. hept. 1.610> et modo constricti ponuntur fercula lactis..
<cyprianus_gallus. hept. 1.611> dumque deum trina positum sub imagine pascit,
<cyprianus_gallus. hept. 1.612> dulcia sanctificis delibat gaudia dictis:
<cyprianus_gallus. hept. 1.613> ,,Quid rerum nunc Sarra geritVfc (namque abdita tectis
<cyprianus_gallus. hept. 1.614> tunc erat) et coeptas iterat lux uera loquellas:
<cyprianus_gallus. hept. 1.615> "Euge memor uates. pleno non setius anno
<cyprianus_gallus. hept. 1.616> mater erit;" cum laeta procul sub talia risit
<cyprianus_gallus. hept. 1.617> femina et annoso desperat corpore partum.
<cyprianus_gallus. hept. 1.618> quaeritur haec inter. fuerit quae causa cachinni?
<cyprianus_gallus. hept. 1.619> illa negat facili concussam se fore risu,
<cyprianus_gallus. hept. 1.620> dum timet et tacito uoluit sub pectore culpam.
<cyprianus_gallus. hept. 1.621> consurgunt iuuenes parili fulgore decentes
<cyprianus_gallus. hept. 1.622> et Sodomam toto subiectam lumine uisunt.
<cyprianus_gallus. hept. 1.623> tum dominus uati nil promptum non fore passus,
<cyprianus_gallus. hept. 1.624> eloquitur, quae causa graues se ducat ad urbes:
<cyprianus_gallus. hept. 1.625> "Clamore immodico Sodomae iunctaeque Gomorrae
<cyprianus_gallus. hept. 1.626> excitus ueni uerumque inuisere curo,"
<cyprianus_gallus. hept. 1.627> ut. quod turba nocens, quod uox horrenda laborat,
<cyprianus_gallus. hept. 1.628> oppida bina simul caelesti ex fulmine flagrent.
<cyprianus_gallus. hept. 1.629> hic trepidus uates famulo sermone poposcit.
<cyprianus_gallus. hept. 1.630> noxia qui numerus sanctorum moenia seruet?
<cyprianus_gallus. hept. 1.631> quinquies ex denis capiens primordia summae,
<cyprianus_gallus. hept. 1.632> a bis quinque uiris cognoscit tegmine forti
<cyprianus_gallus. hept. 1.633> oppressum uitiis populum uitare ruinam.
<cyprianus_gallus. hept. 1.634> ilicet ad Sodomam ueniunt duo. Natus et Altor,
<cyprianus_gallus. hept. 1.635> hesperus umenti cum iam prorumperet igni.
<cyprianus_gallus. hept. 1.636> illic pro foribus Lodus de more sedebat.
<cyprianus_gallus. hept. 1.637> cumque uiros simili lustrasset corpore claros,
<cyprianus_gallus. hept. 1.638> pronus adoratos consueta ad limina duxit,
<cyprianus_gallus. hept. 1.639> optantes media potius habitare platea.
<cyprianus_gallus. hept. 1.640> azyma quos tenui de polline candida pascit.
<cyprianus_gallus. hept. 1.641> sopitaque dehinc conponunt membra cubili.
<cyprianus_gallus. hept. 1.642> ecce furens tota procurrit turba Gomorrae.
<cyprianus_gallus. hept. 1.643> seditione truci circumdans atria Lotis,
<cyprianus_gallus. hept. 1.644> atque uiros poscens tumido dilitigat ore.
<cyprianus_gallus. hept. 1.645> ille memor pacis temptat mollire frementes
<cyprianus_gallus. hept. 1.646> atque etiam natas cupide dementibus offert,
<cyprianus_gallus. hept. 1.647> ut licito potius luxu peruersa uoluptas
<cyprianus_gallus. hept. 1.648> aestuet. a simili disiungens turpia sexu.
<cyprianus_gallus. hept. 1.649> sed nil dicta mouent. franguntur limina ferro.
<cyprianus_gallus. hept. 1.650> ac dum se glomerant, dum fortia claustra reuellunt,
<cyprianus_gallus. hept. 1.651> lumina saepta sibi piceis gemuere tenebris.
<cyprianus_gallus. hept. 1.652> his actis, auferre procul sua pignora iussus,
<cyprianus_gallus. hept. 1.653> inuitat generos sensu torpente negantes.
<cyprianus_gallus. hept. 1.654> quod tamen adsiduo potuit mens blanda rogare.
<cyprianus_gallus. hept. 1.655> eduxit natas coram genetrice sequentes.
<cyprianus_gallus. hept. 1.656> ac dum progreditur, dum scandit culmina collis
<cyprianus_gallus. hept. 1.657> oppositi secumque putat, quid deinde sequatur,
<cyprianus_gallus. hept. 1.658> femina postergum positas dum respicit arces,
<cyprianus_gallus. hept. 1.659> diriguit. speciemque salis pro corpore sumpsit.
<cyprianus_gallus. hept. 1.660> ille subit celsae securus tecta Segorae.
<cyprianus_gallus. hept. 1.661> mox fragor horrisono de sidere fulmina torquet
<cyprianus_gallus. hept. 1.662> sulpureaeque ruunt olido cum turbine flammae,
<cyprianus_gallus. hept. 1.663> quae pariter muros atque ardua culmina lambunt.
<cyprianus_gallus. hept. 1.664> omnibus in cinerem celeri cum labe reuulsis
<cyprianus_gallus. hept. 1.665> cernebat rutilo surgentes uertice flammas
<cyprianus_gallus. hept. 1.666> eminus Abramus, memori cum pectore tractans
<cyprianus_gallus. hept. 1.667> in uerbis domini numquam se adiungere mendum.
<cyprianus_gallus. hept. 1.668> nec minus et Lodus tuta conpostus in aula
<cyprianus_gallus. hept. 1.669> solamen tenero natis praestabat amore,
<cyprianus_gallus. hept. 1.670> quae sine coniugibus nequibant edere prolem.
<cyprianus_gallus. hept. 1.671> hae, cum perspicerent sublatum germinis usum
<cyprianus_gallus. hept. 1.672> maternumque decus solo genitore relicto,
<cyprianus_gallus. hept. 1.673> conponunt epulas ac promunt uina parenti,
<cyprianus_gallus. hept. 1.674> nescius ut uetitum natarum nosceret usum.
<cyprianus_gallus. hept. 1.675> nec mora, femineis concrescit sarcina fibris
<cyprianus_gallus. hept. 1.676> et parili ambarum uitalia fomite turgent.
<cyprianus_gallus. hept. 1.677> prima creat puerum patrio sermone Moabum,
<cyprianus_gallus. hept. 1.678> altera disparibus Ammanum nuncupat orsis.
<cyprianus_gallus. hept. 1.679> hic pater Ammorum, genitor Moabitibus ille est.
<cyprianus_gallus. hept. 1.680> Interea excedit positis de sedibus Abram
<cyprianus_gallus. hept. 1.681> et Gerarum ad terras socia cum coniuge transit.
<cyprianus_gallus. hept. 1.682> hic Abimelechus cupiens consortia Sarrae
<cyprianus_gallus. hept. 1.683> principis arbitrio (germanam nam fore uates
<cyprianus_gallus. hept. 1.684> dixerat eximius, fraudem ne forma pararet
<cyprianus_gallus. hept. 1.685> coniugis innocuo, riuales dum cauet iras)
<cyprianus_gallus. hept. 1.686> nec tamen eualuit ualidis terroribus actus.
<cyprianus_gallus. hept. 1.687> qui mentem adficiunt, quotiens peruersa libido est:
<cyprianus_gallus. hept. 1.688> nam deus inmisso torsit lictore tyrannum,
<cyprianus_gallus. hept. 1.689> qui cum terrifico rupisset somnia uisu,
<cyprianus_gallus. hept. 1.690> prosequitur trepidus uatem uix mente reuersa,
<cyprianus_gallus. hept. 1.691> cui Sarra sit dicta soror, ceu nulla mariti
<cyprianus_gallus. hept. 1.692> uincla ligent nuptam, quae sit coniuncta prophetae.
<cyprianus_gallus. hept. 1.693> ille docet causas seseque a crimine purgat,
<cyprianus_gallus. hept. 1.694> mentitus nihilum; patris nam germine creta
<cyprianus_gallus. hept. 1.695> Sarra fuit. iuncta deducens linea sanguem.
<cyprianus_gallus. hept. 1.696> haec ubi constiterant, rector dat mille talenta
<cyprianus_gallus. hept. 1.697> et famulos; his molle pecus armentaque iungit.
<cyprianus_gallus. hept. 1.698> iugera quin etiam latos diffusa per agros,
<cyprianus_gallus. hept. 1.699> dummodo promeritum lenirent dona reatum.
<cyprianus_gallus. hept. 1.700> namque domus regis admissa piacula pendens,
<cyprianus_gallus. hept. 1.701> agmine morborum pariter grassante per omnes.
<cyprianus_gallus. hept. 1.702> germina femineis dudum decusserat aluis.
<cyprianus_gallus. hept. 1.703> uerum ubi pacificus uates pro rege poposcit
<cyprianus_gallus. hept. 1.704> procubus ante deum, promptim se laeta per omnes
<cyprianus_gallus. hept. 1.705> reddidit ubertas aluosque impleuit opimas.
<cyprianus_gallus. hept. 1.706> ipse etiam insuetis postrema in tempora uotis
<cyprianus_gallus. hept. 1.707> fit pater, et laeti reputans solacia risus.
<cyprianus_gallus. hept. 1.708> nuncupat Isaeum, mandata et numinis alti
<cyprianus_gallus. hept. 1.709> efficit. octauo decerpens lumine tegmen
<cyprianus_gallus. hept. 1.710> e ueretro, stabilesque uidens iam promere gressus
<cyprianus_gallus. hept. 1.711> coniunctos inter socia de stirpe propinquos
<cyprianus_gallus. hept. 1.712> uescitur et mensis genitor gratatur opimis;
<cyprianus_gallus. hept. 1.713> nam desperatis maior fit gratia uotis.
<cyprianus_gallus. hept. 1.714> iamque puer puero iunctus dum ludit alumno.
<cyprianus_gallus. hept. 1.715> conpulit ignito matrem turgescere felle,
<cyprianus_gallus. hept. 1.716> ut famulam inuisam pariter cum pignore pellat, —
<cyprianus_gallus. hept. 1.717> et tamen inuitus senior, dum maxima iussa
<cyprianus_gallus. hept. 1.718> obseruat domini, pariter detrusit utrumque.
<cyprianus_gallus. hept. 1.719> at mulier postquam domini de sede remota est,
<cyprianus_gallus. hept. 1.720> auia dimoto lustrat secreta recessu.
<cyprianus_gallus. hept. 1.721> iamque panes cunctos uinumque insumpserat omne,
<cyprianus_gallus. hept. 1.722> exanimem lasso suspirans pectore natum;
<cyprianus_gallus. hept. 1.723> deuenit ad puteum, cui tum Iuratio nomen
<cyprianus_gallus. hept. 1.724> indiderat, maestoque inpleuit deuia questu:
<cyprianus_gallus. hept. 1.725> cum deus adflictae lacrimis trans aethera motus
<cyprianus_gallus. hept. 1.726> confirmat trepidam natoque ingentia dicit
<cyprianus_gallus. hept. 1.727> regna parata suo, cuius tum clade gemescat.
<cyprianus_gallus. hept. 1.728> ilicet inriguo scatebras de gurgite libans
<cyprianus_gallus. hept. 1.729> erigitur natoque simul gaudente laetatur.
<cyprianus_gallus. hept. 1.730> procedunt pia iussa dei; iam paruulus arcum
<cyprianus_gallus. hept. 1.731> tendere et aligeras coepit torquere sagittas.
<cyprianus_gallus. hept. 1.732> interea uates, ne quid clam forte pararet
<cyprianus_gallus. hept. 1.733> ductor Abimelechus, conectit foedera pacis.
<cyprianus_gallus. hept. 1.734> ut, quia de puteis fuerant certamina mota,
<cyprianus_gallus. hept. 1.735> reddita securam firmarent otia uitam.
<cyprianus_gallus. hept. 1.736> iuratur placitaeque manent concordia pacis.
<cyprianus_gallus. hept. 1.737> inde senex curuo terram dum sulcat aratro,
<cyprianus_gallus. hept. 1.738> ingentem laetis compleuit messibus aulam
<cyprianus_gallus. hept. 1.739> sublimemque deum supplex per uota precatus
<cyprianus_gallus. hept. 1.740> Philistinorum placidus consedit in aruis.
<cyprianus_gallus. hept. 1.741> in quibus aetherii temptatur numinis orsis,
<cyprianus_gallus. hept. 1.742> unicus ut natus gladio decumbat ad aram.
<cyprianus_gallus. hept. 1.743> nec mora, cum tumidi conscendit culmina collis,
<cyprianus_gallus. hept. 1.744> cornipedem ducens famulis natoque uadentem.
<cyprianus_gallus. hept. 1.745> tertia iamque die, cum sol candentior -axe
<cyprianus_gallus. hept. 1.746> fulgeret medio, totas dum contrahit umbras,
<cyprianus_gallus. hept. 1.747> dimittit pueros senior natumque capessit,
<cyprianus_gallus. hept. 1.748> ut sarmenta gerens, flammarum pabula, collo
<cyprianus_gallus. hept. 1.749> scanderet oppositi pariter fastigia collis.
<cyprianus_gallus. hept. 1.750> iamque adeo flammis surgentibus altar ad ipsum .
<cyprianus_gallus. hept. 1.751> sistitur, euinctus manibus posterga retortis.
<cyprianus_gallus. hept. 1.752> dumque pater natum properat diffindere cultro,
<cyprianus_gallus. hept. 1.753> eminus albentem prospectat sedulus agnum,
<cyprianus_gallus. hept. 1.754> qui melius fuso compleret sacra cruore.
<cyprianus_gallus. hept. 1.755> His actis uetulo decedit corpore Sarra.
<cyprianus_gallus. hept. 1.756> cumque locum busto praestarent pignora Cetis,
<cyprianus_gallus. hept. 1.757> dissensit uates, pretio taxare paratus.
<cyprianus_gallus. hept. 1.758> quadringenta dedit sestertia diues Ephrono,
<cyprianus_gallus. hept. 1.759> dum sociam duplici gaudet mandare sepulchro.
<cyprianus_gallus. hept. 1.760> nomen Mambra loco ueterum narrauerat aetas.
<cyprianus_gallus. hept. 1.761> ilicet e famulis quendam, quem uita fidesque
<cyprianus_gallus. hept. 1.762> fecerat insignem, conceptis dicere uerbis
<cyprianus_gallus. hept. 1.763> et iurare iubet, dextram dum subdit amicam
<cyprianus_gallus. hept. 1.764> conectitque femur. nullam de gente Chananna
<cyprianus_gallus. hept. 1.765> iungendam nato, quoniam de stirpe parentum
<cyprianus_gallus. hept. 1.766> sit ducenda magis; quae si fortasse resistat,
<cyprianus_gallus. hept. 1.767> mittendum caelo, facile qui molliat iram.
<cyprianus_gallus. hept. 1.768> ille alacris tumidis inponit dona camelis
<cyprianus_gallus. hept. 1.769> Assyriamque petit, iam cernens tecta Nachorae.
<cyprianus_gallus. hept. 1.770> dumque silens secum domini mandata reuoluit,
<cyprianus_gallus. hept. 1.771> conspicit eximiam uenientem fonte Rebeccam,
<cyprianus_gallus. hept. 1.772> quae non tarda uiro frigentes porrigit undas
<cyprianus_gallus. hept. 1.773> inuitatque domum. cuius sit filia, fatur;
<cyprianus_gallus. hept. 1.774> iungitur hospitio iuuenis, mox munera promit.
<cyprianus_gallus. hept. 1.775> omnibus explicitis uadit nuptura marito.
<cyprianus_gallus. hept. 1.776> iamque iter emensos prospectat comminus Isac,
<cyprianus_gallus. hept. 1.777> quem Rebecca uidens dorso defluxit ab alto
<cyprianus_gallus. hept. 1.778> obstipumque caput tenui uelamine condit.
<cyprianus_gallus. hept. 1.779> iunguntur taciti dominoque auctore laetantur.
<cyprianus_gallus. hept. 1.780> sed postquam senior centum transcenderat annos.
<cyprianus_gallus. hept. 1.781> septies et denos, largitus munera cunctis
<cyprianus_gallus. hept. 1.782> decessit, gemini donatus sede sepulchri.
<cyprianus_gallus. hept. 1.783> interea patrias indeptus filius aedes
<cyprianus_gallus. hept. 1.784> ad puteum degit, fuerat cui Visio nomen.
<cyprianus_gallus. hept. 1.785> iamque quater denos illic transegerat annos;
<cyprianus_gallus. hept. 1.786> coniuge cum dicta patriam ditauerat aulam:
<cyprianus_gallus. hept. 1.787> quae cum praecipuo canderet sidere formae,
<cyprianus_gallus. hept. 1.788> infecunda diu nesciuit gaudia matris.
<cyprianus_gallus. hept. 1.789> sed cum sanctifico dominum 'deposceret ore,
<cyprianus_gallus. hept. 1.790> heredem ut iustum coniunx grauidata crearet,
<cyprianus_gallus. hept. 1.791> auditur; geminis turgescit feta Rebecca.
<cyprianus_gallus. hept. 1.792> quae mirata diu crescentis pondera uentris,
<cyprianus_gallus. hept. 1.793> consulit aetherii supplex responsa tonantis
<cyprianus_gallus. hept. 1.794> agnoscitque suo populos in pectore binos
<cyprianus_gallus. hept. 1.795> disparibus meritis ad lumina surgere uitae.
<cyprianus_gallus. hept. 1.796> nam qui prima tenet meritae primordia lucis.
<cyprianus_gallus. hept. 1.797> subditus imperiis agitur seruire minoris.
<cyprianus_gallus. hept. 1.798> ergo ubi iam facili gignuntur pignora partu.
<cyprianus_gallus. hept. 1.799> corpore puniceo senior se promit ad auras,
<cyprianus_gallus. hept. 1.800> nigrantes toto consertus corpore saetas.
<cyprianus_gallus. hept. 1.801> quem pater Esau placito de nomine dixit.
<cyprianus_gallus. hept. 1.802> post, fraterna tenens manibus calcaria pressis,
<cyprianus_gallus. hept. 1.803> nascitur insigni praediues mente Iacobus.
<cyprianus_gallus. hept. 1.804> lustrabat senidr uacuos uenatibus agros,
<cyprianus_gallus. hept. 1.805> bucina raucisono dum conplet saxa tremore.
<cyprianus_gallus. hept. 1.806> ast alius, blandi conseruans pectoris acta,
<cyprianus_gallus. hept. 1.807> gaudebat patriis inlaesus uiuere tectis.
<cyprianus_gallus. hept. 1.808> maiorem genitor tenero palpabat amore,
<cyprianus_gallus. hept. 1.809> ast alium toto mulcebat pectore mater.
<cyprianus_gallus. hept. 1.810> qui cum Niliacam lentem soluisset in unda,
<cyprianus_gallus. hept. 1.811> conpositos fratrem nitentem sumere pastus
<cyprianus_gallus. hept. 1.812> perpulit. ut primos sibimet deferret honores.
<cyprianus_gallus. hept. 1.813> haec inter malesuada fames et prima malorum
<cyprianus_gallus. hept. 1.814> conpulit a patriis uatem discedere terris.
<cyprianus_gallus. hept. 1.815> Philistina petit rura, mox Gargara transit,
<cyprianus_gallus. hept. 1.816> Abimelecha suo quae tum sub iure tenebat.
<cyprianus_gallus. hept. 1.817> incedens claro dominum cum lumine uidit
<cyprianus_gallus. hept. 1.818> arguentem dictis, adeat ne regna Canopi,
<cyprianus_gallus. hept. 1.819> sed teneat solum, dominus quod praestitit. aruum.
<cyprianus_gallus. hept. 1.820> "Nam licet ignotos inter uideare morari,
<cyprianus_gallus. hept. 1.821> attamen inmensum genitor mansurus in orbem
<cyprianus_gallus. hept. 1.822> semine multiplici gaudebis crescere gentes,
<cyprianus_gallus. hept. 1.823> testamenta mei sument quae maxima uerbi."
<cyprianus_gallus. hept. 1.824> ilicet in Geraris socia cum coniuge degens,
<cyprianus_gallus. hept. 1.825> germanam potius paterno edisserit actu,
<cyprianus_gallus. hept. 1.826> ne commota leui cupidine turba Philistim
<cyprianus_gallus. hept. 1.827> coniugium uatis correptis tolleret armis.
<cyprianus_gallus. hept. 1.828> at rex, dum patula lustrat secreta fenestra,
<cyprianus_gallus. hept. 1.829> ludentem niuea cernit cum coniuge uatem,
<cyprianus_gallus. hept. 1.830> conubiumque uidens cunctos sub lege cohercet,
<cyprianus_gallus. hept. 1.831> ne sociam quisquam temptet raptare prophetae.
<cyprianus_gallus. hept. 1.832> iamque famem dudum patriis qui fugerat oris,
<cyprianus_gallus. hept. 1.833> hordea mollitae dum spargit credita terrae,
<cyprianus_gallus. hept. 1.834> centenos laeto carpsit de caespite fructus.
<cyprianus_gallus. hept. 1.835> nec minus interea placido ditescit in actu
<cyprianus_gallus. hept. 1.836> multimodas inter pecudes terramque feracem.
<cyprianus_gallus. hept. 1.837> continuo infelix torquet dum pectora, liuor
<cyprianus_gallus. hept. 1.838> inriguos turbat puteos atque aggere conplet,
<cyprianus_gallus. hept. 1.839> ut procul abscedens possessos linqueret agros.
<cyprianus_gallus. hept. 1.840> euitans igitur tumidae discrimina rixae,
<cyprianus_gallus. hept. 1.841> discessit mansitque diu conualle Gerarum,
<cyprianus_gallus. hept. 1.842> et cum sollicito puteos dimitteret actu,
<cyprianus_gallus. hept. 1.843> inuenit gelidas scatebroso e fomite lymphas.
<cyprianus_gallus. hept. 1.844> exceptusque dolo pastorum deserit iras
<cyprianus_gallus. hept. 1.845> inuisosque locos Litis de nomine signat.
<cyprianus_gallus. hept. 1.846> promouet inde gradum rursusque egesta profundo
<cyprianus_gallus. hept. 1.847> terra cauo gelidos in lucem protulit amnes.
<cyprianus_gallus. hept. 1.848> et quia mordaci fuerat certamine trusus.
<cyprianus_gallus. hept. 1.849> conpellat meritis liuentia pectora dictis
<cyprianus_gallus. hept. 1.850> ac, postquam tetricas fregit pax aurea lites,
<cyprianus_gallus. hept. 1.851> nomen Habundantis studuit transcribere terrae.
<cyprianus_gallus. hept. 1.852> dumque sagax mutat celeri noua gramina passu,
<cyprianus_gallus. hept. 1.853> deuenit ad colles, quibus est Iuratio nomen.
<cyprianus_gallus. hept. 1.854> illic perspicuo dominum cum lumine cernit,
<cyprianus_gallus. hept. 1.855> tempore quo medios euoluunt sidera cursus,
<cyprianus_gallus. hept. 1.856> admonitus tristes e pectore trudere motus,
<cyprianus_gallus. hept. 1.857> inuicto tutante deo per bella, per hostes.
<cyprianus_gallus. hept. 1.858> excitus gelidos post somnum colligit artus
<cyprianus_gallus. hept. 1.859> et uenerans structa dominum mox supplicat ara.
<cyprianus_gallus. hept. 1.860> interea reges ueniunt Abimelus et Ozas,
<cyprianus_gallus. hept. 1.861> Phicolo comitante simul ferrumque gerente,
<cyprianus_gallus. hept. 1.862> ut, quia pacifico uellet se adiungere uati,
<cyprianus_gallus. hept. 1.863> necteret insertis concordia foedera dextris.
<cyprianus_gallus. hept. 1.864> excipitur placide mensaque expletus eadem
<cyprianus_gallus. hept. 1.865> optatam reuehit posito discrimine pacem.
<cyprianus_gallus. hept. 1.866> hinc inter medios surgit discordia fratres;
<cyprianus_gallus. hept. 1.867> namque pater longo iamdudum grandior aeuo,
<cyprianus_gallus. hept. 1.868> amissum cum sole diem oculosque sepultos
<cyprianus_gallus. hept. 1.869> mente ferens placida mortemque instare recordans,
<cyprianus_gallus. hept. 1.870> maiorem natum, pietas quem sola uidebat,
<cyprianus_gallus. hept. 1.871> inpellit, sumat pharetram celeresque sagittas,
<cyprianus_gallus. hept. 1.872> exhibeatque sibi carnes de more ferinas.
<cyprianus_gallus. hept. 1.873> sumpturus patriae confestim munera linguae.
<cyprianus_gallus. hept. 1.874> id Rebecca uidens carum dat scire Iacobum,
<cyprianus_gallus. hept. 1.875> conpellens, geminos ut promptim deferat haedos
<cyprianus_gallus. hept. 1.876> ac pro fratre uago studeat mactare parenti.
<cyprianus_gallus. hept. 1.877> et, ne forte dolos nudaret corpore leui,
<cyprianus_gallus. hept. 1.878> pellibus obtegitur, hirsutum quae fore praestent,
<cyprianus_gallus. hept. 1.879> fraternaque toga praeuelans pectus et artus,
<cyprianus_gallus. hept. 1.880> optulit indeptas uelut in uenatibus escas.
<cyprianus_gallus. hept. 1.881> nec tamen occuluit penitus praenuntia corda.
<cyprianus_gallus. hept. 1.882> namque senex, iuuenem totum dum dextera lustrat,
<cyprianus_gallus. hept. 1.883> noscitat Esaum saetis, sed uoce Iacobum.
<cyprianus_gallus. hept. 1.884> ac postquam conpressa fames dimotaque mensa est,
<cyprianus_gallus. hept. 1.885> admonet, ut propius sese sistatque locetque.
<cyprianus_gallus. hept. 1.886> ille ubi demisso successit uertice dextrae,
<cyprianus_gallus. hept. 1.887> candida sanctiloqui percepit dicta parentis,
<cyprianus_gallus. hept. 1.888> oscula dum pressis delibat dulcia labris.
<cyprianus_gallus. hept. 1.889> nam post optata longae commercia uitae
<cyprianus_gallus. hept. 1.890> anterior frater minimo seruire iubetur.
<cyprianus_gallus. hept. 1.891> interea Esaus, longis discursibus actus.
<cyprianus_gallus. hept. 1.892> uiscera iam saturo portabat capta parenti.
<cyprianus_gallus. hept. 1.893> et licet officio multum placuisset et actu.
<cyprianus_gallus. hept. 1.894> intercepta tamen non quiuit sumere dona.
<cyprianus_gallus. hept. 1.895> inde irae et lacrimae et fraus quaesita nocendi:
<cyprianus_gallus. hept. 1.896> quam Rebecca uidens fraterno in pectore prodit
<cyprianus_gallus. hept. 1.897> Iacobumque monet cognatas uisere Carras
<cyprianus_gallus. hept. 1.898> Labanumque suae germanum quaerere matris,
<cyprianus_gallus. hept. 1.899> donec longa dies conceptas mitiget iras.
<cyprianus_gallus. hept. 1.900> iungitur et matris monitis sententia uatis,
<cyprianus_gallus. hept. 1.901> dum tranquilla docens natum communiter ornat:
<cyprianus_gallus. hept. 1.902> "Ne pete conubium, iuuenis, de gente Chananna,
<cyprianus_gallus. hept. 1.903> sed memor eloquiis cari genitoris adhaere.
<cyprianus_gallus. hept. 1.904> est locus Assyriis, gemino qui cingitur amne.
<cyprianus_gallus. hept. 1.905> hic pater est matris nobis Bathuelus amicus
<cyprianus_gallus. hept. 1.906> Labanusque gener, totis qui praedia Carris
<cyprianus_gallus. hept. 1.907> laeta tenet natasque fouet pubentibus annis.
<cyprianus_gallus. hept. 1.908> illa tibi coniunx, moneo, de stirpe petatur.
<cyprianus_gallus. hept. 1.909> quae genus egregium nostro de sanguine ducit."
<cyprianus_gallus. hept. 1.910> at iuuenis, monitis gaudens seruire paternis,
<cyprianus_gallus. hept. 1.911> egreditur linquens patriam multoque labore
<cyprianus_gallus. hept. 1.912> defessus dulci declinat lumina somno.
<cyprianus_gallus. hept. 1.913> et dum praegelido consternit saxa cubili,
<cyprianus_gallus. hept. 1.914> praeduram fesso subponit uertice cautem.
<cyprianus_gallus. hept. 1.915> ac dum securo refouentur membra eopore,
<cyprianus_gallus. hept. 1.916> aspicit intrepidus toto de lumine mentis
<cyprianus_gallus. hept. 1.917> haerentem scaJam puro trans nubila caelo,
<cyprianus_gallus. hept. 1.918> e gradibus cuius sublimis turba ruebat;
<cyprianus_gallus. hept. 1.919> ast alia e terris superas scandebat ad arces.
<cyprianus_gallus. hept. 1.920> ac dum praecipiti uoluuntur corpora casu,
<cyprianus_gallus. hept. 1.921> omnipotens prona spectabat fronte ruentes,
<cyprianus_gallus. hept. 1.922> haec super adiungens: "Ego sum rex magnus olympi,
<cyprianus_gallus. hept. 1.923> iampridem dominusque tuus dominusque parentis:
<cyprianus_gallus. hept. 1.924> pelle metus tristes; tellus, cui membra dedisti,
<cyprianus_gallus. hept. 1.925> certa tibi sedes et cunctis te duce natis.
<cyprianus_gallus. hept. 1.926> tu nunc perge memor coeptumque haut desere munus.
<cyprianus_gallus. hept. 1.927> me duce dimissas iterum remeabis ad urbes."
<cyprianus_gallus. hept. 1.928> illi somnum ingens rumpit pauor ossaque tota
<cyprianus_gallus. hept. 1.929> concutit umenti perfundens membra fluore.
<cyprianus_gallus. hept. 1.930> et super haec memorat: „Domus est hic magna tonantis
<cyprianus_gallus. hept. 1.931> portaque, quae gemino reserat de cardine caelum.
<cyprianus_gallus. hept. 1.932> mox lapidem, capiti fuerat qui subditus, unguit
<cyprianus_gallus. hept. 1.933> atque Domum domini conpellans indice saxo
<cyprianus_gallus. hept. 1.934> promittit decimos daturum se fore fructus.
<cyprianus_gallus. hept. 1.935> iamque iter inceptum celerans, qua semita duxit,
<cyprianus_gallus. hept. 1.936> peruenit ad puteum, qui uasta per auia solus
<cyprianus_gallus. hept. 1.937> molle pecus riguis semper palpauerat undis.
<cyprianus_gallus. hept. 1.938> hic gregibus trinis pastores sole calente
<cyprianus_gallus. hept. 1.939> libabant tenues latices aestumque leuabant;
<cyprianus_gallus. hept. 1.940> hisque salutatis disquirit singula uates.
<cyprianus_gallus. hept. 1.941> incolumesque uidet cunctos, quos mente quaerebat.
<cyprianus_gallus. hept. 1.942> haec inter niuea gradiens Rachela figura
<cyprianus_gallus. hept. 1.943> urgebat patrias ad pocula nota bidentes.
<cyprianus_gallus. hept. 1.944> quam promptim iuuenis fraterno e limine uisam,
<cyprianus_gallus. hept. 1.945> castus in amplexus cognata ad pectora iungit.
<cyprianus_gallus. hept. 1.946> deuoluens lapidem, putei qui texerat ora,
<cyprianus_gallus. hept. 1.947> seque simul iuncto germanum sanguine pandit.
<cyprianus_gallus. hept. 1.948> quem procul intuitus sensu gaudente Labanus
<cyprianus_gallus. hept. 1.949> aduolat et sueta iuuenem conponit in aula.
<cyprianus_gallus. hept. 1.950> nec patitur gratis uatem seruire propinquum
<cyprianus_gallus. hept. 1.951> proque labore uiri natam despondet amanti.
<cyprianus_gallus. hept. 1.952> ergo ubi mercedem septenis traxerat annis,
<cyprianus_gallus. hept. 1.953> desponsam thalami deposcit foedere iungi.
<cyprianus_gallus. hept. 1.954> nec mora, mentito donatur munere Lia,
<cyprianus_gallus. hept. 1.955> luminibus grauidis, primo sed prosata partu.
<cyprianus_gallus. hept. 1.956> sed fraudis commenta dolens concepta Iacobus
<cyprianus_gallus. hept. 1.957> , uerba canit soceris, frustratus uirgine pacta.
<cyprianus_gallus. hept. 1.958> rursus in alterius pretium mercede seorsa
<cyprianus_gallus. hept. 1.959> perpetitur longae Iacobus munia uitae,
<cyprianus_gallus. hept. 1.960> percipiens meritam pulsa iam fraude Rachelam.
<cyprianus_gallus. hept. 1.961> sed deus aetheriae regnator maximus aulae
<cyprianus_gallus. hept. 1.962> pignore multiplici dempsit dispendia formae.
<cyprianus_gallus. hept. 1.963> Rubenum nam Lia creat, tum deinde Simonem;
<cyprianus_gallus. hept. 1.964> tertius egregio Leuitis pectore natus
<cyprianus_gallus. hept. 1.965> possedit domini sacrata altaria nostri.
<cyprianus_gallus. hept. 1.966> hunc sequitur Iuda, tribui mox inditus auctor.
<cyprianus_gallus. hept. 1.967> ast alios partus, utero quos Balla creauit.
<cyprianus_gallus. hept. 1.968> scire licet; claros nunc ius est dicere natos.
<cyprianus_gallus. hept. 1.969> post hos Issacharus paritur iam germine quino.
<cyprianus_gallus. hept. 1.970> sexta subit proles nomen Zabulonis adepta,
<cyprianus_gallus. hept. 1.971> nascitur et uirgo germanis congrua Dina.
<cyprianus_gallus. hept. 1.972> tandem sera deus largitur dona Rachelae:
<cyprianus_gallus. hept. 1.973> aetherias tenerum Iosepum gignit ad auras.
<cyprianus_gallus. hept. 1.974> ergo ubi iam proles utraque ex coniuge parta est,
<cyprianus_gallus. hept. 1.975> discessum a soceris et, quae quaesiuerat, orat:
<cyprianus_gallus. hept. 1.976> qui cum pro meritis mercedem soluere uellent,
<cyprianus_gallus. hept. 1.977> deponunt animos genero poscente rogati:
<cyprianus_gallus. hept. 1.978> qui nihil externum cupiens, ditescere sese
<cyprianus_gallus. hept. 1.979> muneribus domini solis testatus, abiuit,
<cyprianus_gallus. hept. 1.980> coniuge percepta tantum contentus utraque,
<cyprianus_gallus. hept. 1.981> enitens, ut longa sibi monumenta pararet.
<cyprianus_gallus. hept. 1.982> decerpit uirgas rupto de corpore matrum.
<cyprianus_gallus. hept. 1.983> myrtea prima fuit, storaci mox altera dempta est.
<cyprianus_gallus. hept. 1.984> tertia uulsa nuci, quo sensim lana colores
<cyprianus_gallus. hept. 1.985> diuiduos raperet uirgarum perlita suco.
<cyprianus_gallus. hept. 1.986> nam per stagna pecus properans mersare balantum
<cyprianus_gallus. hept. 1.987> signauit uario tinctum discrimine fuci,
<cyprianus_gallus. hept. 1.988> inuidiam propter, uariam quia dixerat eius
<cyprianus_gallus. hept. 1.989> esse socer mercem, multis quam dempserat annis.
<cyprianus_gallus. hept. 1.990> hic cum diuitiis alitus praestaret inemptis,
<cyprianus_gallus. hept. 1.991> inuidiam laeuo mouit liuore dolentum.
<cyprianus_gallus. hept. 1.992> dumque socer dirus lanarum uellera tondit,
<cyprianus_gallus. hept. 1.993> libertas permissa uiro, qua commoda ferret
<cyprianus_gallus. hept. 1.994> omnia et incoctos tosta fornace penates,
<cyprianus_gallus. hept. 1.995> quos Syrus in patriis credebat numina Carris.
<cyprianus_gallus. hept. 1.996> haec tamen inuolucris cohibebat cauta Rachela,
<cyprianus_gallus. hept. 1.997> ne pater inuenta puniret crimina noxa.
<cyprianus_gallus. hept. 1.998> digressus uicto conscendit flumine coUem,
<cyprianus_gallus. hept. 1.999> quem Galatum indigenae patrio sermone loquuntur.
<cyprianus_gallus. hept. 1.1000> tertia iamque die soceri peruenit ad aures
<cyprianus_gallus. hept. 1.1001> discessus generi pariter pariterque natarum.
<cyprianus_gallus. hept. 1.1002> ilicet auxilium fraterno ex agmine poscit
<cyprianus_gallus. hept. 1.1003> quaesitumque diu sexto iam lumine nanctus,
<cyprianus_gallus. hept. 1.1004> ne noceat, sancto domini terrore uetatur,
<cyprianus_gallus. hept. 1.1005> mitmcusque suis, quae credit numina. poscit,
<cyprianus_gallus. hept. 1.1006> et cunctis quaesita locis non cognita maeret.
<cyprianus_gallus. hept. 1.1007> postquam depositis rediit pax certa querellis,
<cyprianus_gallus. hept. 1.1008> congeries struitur saxis crescentibus alta,
<cyprianus_gallus. hept. 1.1009> ut locus exstructo maneat munimine testis
<cyprianus_gallus. hept. 1.1010> ac positus limes litem discerneret agris.
<cyprianus_gallus. hept. 1.1011> ecce uiae medio uates uidet ardua castra,
<cyprianus_gallus. hept. 1.1012> quae deus astrigero ductat moderamine rector, j
<cyprianus_gallus. hept. 1.1013> indidit et nomen testatus: "Haec deus implet."
<cyprianus_gallus. hept. 1.1014> interea electos iuuenes praecurrere iussit,
<cyprianus_gallus. hept. 1.1015> muneribusque graues, germanum quae iubet uti,
<cyprianus_gallus. hept. 1.1016> ut reditum placidus tribuat; pacemque petenti
<cyprianus_gallus. hept. 1.1017> adnuit ille libens; sociis atque agmine multo j
<cyprianus_gallus. hept. 1.1018> stipatus fratrem contra nil turbidus exit,
<cyprianus_gallus. hept. 1.1019> cumque quater centum terreret turba uirorum,
<cyprianus_gallus. hept. 1.1020> plus species, quam tela nocent famulantibus armis.
<cyprianus_gallus. hept. 1.1021> discretis igitur gregibus haec prima locauit,
<cyprianus_gallus. hept. 1.1022> quae donata sibi dignetur sumere frater,
<cyprianus_gallus. hept. 1.1023> atque simul flexa dominum ceruice poposcit:
<cyprianus_gallus. hept. 1.1024> "O deus, inmensi spes et substantia regni,
<cyprianus_gallus. hept. 1.1025> qui deus es semper genitoris solus auique,
<cyprianus_gallus. hept. 1.1026> cuius ab exilio faciunt me iussa reuerti, .
<cyprianus_gallus. hept. 1.1027> grandia ditato largitus commoda seruo
<cyprianus_gallus. hept. 1.1028> iussisti lenta fluuium transmittere uirga
<cyprianus_gallus. hept. 1.1029> Iordanemque tuum humili transmittere gressu.
<cyprianus_gallus. hept. 1.1030> et nunc diuiduis cernis me degere castris,
<cyprianus_gallus. hept. 1.1031> ut uarios casus gemino munimine uitem.
<cyprianus_gallus. hept. 1.1032> eripe me his, inuicte, malis et spicula fratris
<cyprianus_gallus. hept. 1.1033> infracto placidus quam primum decute ferro,
<cyprianus_gallus. hept. 1.1034> ne rapidus duro feriat mea pectora telo."
<cyprianus_gallus. hept. 1.1035> ergo ubi conposuit socios somnosque petiuit,
<cyprianus_gallus. hept. 1.1036> luctantem superare deum sub nocte laborat;
<cyprianus_gallus. hept. 1.1037> femine nam presso stupuit pars corporis illa.
<cyprianus_gallus. hept. 1.1038> cumque diu uellet membrorum soluere nexus
<cyprianus_gallus. hept. 1.1039> is, qui pulsarat ualido certamine uatem,
<cyprianus_gallus. hept. 1.1040> praestita dimissum dominus post dona remisit.
<cyprianus_gallus. hept. 1.1041> nomine mutato Iacobus desinit esse,
<cyprianus_gallus. hept. 1.1042> ac "Dominum cernens" cunctorum dicitur ore,
<cyprianus_gallus. hept. 1.1043> ausus quin etiam domini condiscere nomen,
<cyprianus_gallus. hept. 1.1044> non potuit, soli quod ius est nosse tonanti.
<cyprianus_gallus. hept. 1.1045> ipse locum Domini conpellat nomine uisi,
<cyprianus_gallus. hept. 1.1046> contigerat cuius sublimes cernere uultus.
<cyprianus_gallus. hept. 1.1047> atque ubi se dominus pulsa iam nocte remouit,
<cyprianus_gallus. hept. 1.1048> egreditur longa sustentans cuspide gressus.
<cyprianus_gallus. hept. 1.1049> hinc Iudaea memor deuitat mandere neruum.
<cyprianus_gallus. hept. 1.1050> qui femur adstrictum rigido munimine fulcit.
<cyprianus_gallus. hept. 1.1051> iamque uidens fratrem uallatum congrege turma,
<cyprianus_gallus. hept. 1.1052> procuruus prona dominum ceruice salutat:
<cyprianus_gallus. hept. 1.1053> congressi multo coniungunt pectora fletu...
<cyprianus_gallus. hept. 1.1054> et iam iamque magis uario sermone requirit,
<cyprianus_gallus. hept. 1.1055> qui ueniant comitante manu, quae turba sequatur.
<cyprianus_gallus. hept. 1.1056> ille docet, nuptae quo sint genitore creatae,
<cyprianus_gallus. hept. 1.1057> diuersique greges qua sint mercede parati.
<cyprianus_gallus. hept. 1.1058> confestimque nurus curuo cum poplite fusae
<cyprianus_gallus. hept. 1.1059> admorunt teneros cognata ad basia natos.
<cyprianus_gallus. hept. 1.1060> at senior praelata pie dum munera uitat.
<cyprianus_gallus. hept. 1.1061> mitificus mulcet concordis pignora uatis
<cyprianus_gallus. hept. 1.1062> atque libens fratre pariter comitante recurrit.
<cyprianus_gallus. hept. 1.1063> ut uice sermonum sensim sua gesta refen-ent.
<cyprianus_gallus. hept. 1.1064> sed quia lentigrado serpebant agmine fetae,,
<cyprianus_gallus. hept. 1.1065> subsedit uates gregibus famulisque regendis
<cyprianus_gallus. hept. 1.1066> paruaque frondoso posuit mapalia tecto,
<cyprianus_gallus. hept. 1.1067> nomine quae fixo placuit uocitare Tabernas.
<cyprianus_gallus. hept. 1.1068> deuenit ad Sicimas, quae sunt regione Chananna,
<cyprianus_gallus. hept. 1.1069> mercatus pretio confinis praedia terrae.
<cyprianus_gallus. hept. 1.1070> atque deum exstructis properans altaribus orat.
<cyprianus_gallus. hept. 1.1071> illic inprobius Dinam Correus amatam
<cyprianus_gallus. hept. 1.1072> polluit et tenerae praecerpsit uirginis usum
<cyprianus_gallus. hept. 1.1073> coniungique uolens soceris praeputia dempsit,
<cyprianus_gallus. hept. 1.1074> grandia dona ferens rapta pro coniuge uati.
<cyprianus_gallus. hept. 1.1075> tertia luce dehinc, maius qua uulnera feruent.
<cyprianus_gallus. hept. 1.1076> oppressus tota pariter cum pube necatur.
<cyprianus_gallus. hept. 1.1077> natorum ferro doluit haec gesta Iacobus,
<cyprianus_gallus. hept. 1.1078> infractum foedus socia cum gente locutus.
<cyprianus_gallus. hept. 1.1079> ilicet omnipotens monuit discedere uatem
<cyprianus_gallus. hept. 1.1080> atque domum fidam B £ theli in sede locare.
<cyprianus_gallus. hept. 1.1081> festinat paretque deo natosque precatur,
<cyprianus_gallus. hept. 1.1082> ut delubra deum rigido formata metallo
<cyprianus_gallus. hept. 1.1083> conminuant niueoque togas sub tegmine sumant.
<cyprianus_gallus. hept. 1.1084> ipse deos nullos Terebinthi abscondit in antro
<cyprianus_gallus. hept. 1.1085> ingentemque uidet dominum depromere sueta
<cyprianus_gallus. hept. 1.1086> uerba sibi uatemque fore se numinis alti
<cyprianus_gallus. hept. 1.1087> ditibus in terris, dominus quas uouerat Abrae.
<cyprianus_gallus. hept. 1.1088> ipse loco nomen posuit saxumque sacrauit,
<cyprianus_gallus. hept. 1.1089> quod uenerans liquido totum perfundit oliuo,
<cyprianus_gallus. hept. 1.1090> erexitque domum turris sub tecta Gaderae.
<cyprianus_gallus. hept. 1.1091> haec inter Rachela, graui confecta dolore,
<cyprianus_gallus. hept. 1.1092> . funere facta parens Beniaminum fudit ab aluo.
<cyprianus_gallus. hept. 1.1093> namque praeter natos iustis de matribus ortos .
<cyprianus_gallus. hept. 1.1094> pignora subposita uates genetrice creauit
<cyprianus_gallus. hept. 1.1095> agnouitque libens socio de germine Ballae
<cyprianus_gallus. hept. 1.1096> conspicuum Danem, quem Neptalimus adurget.
<cyprianus_gallus. hept. 1.1097> ast alios mox Zelpha creat, Gadumque Aserumque.
<cyprianus_gallus. hept. 1.1098> optinet hoc etiam, meritis quod defore norat,
<cyprianus_gallus. hept. 1.1099> ut patrios uultus tanta cum prole uideret;
<cyprianus_gallus. hept. 1.1100> ut. qui iam uetula fuerat genetrice creatus,
<cyprianus_gallus. hept. 1.1101> bis seno insignis posset gaudere nepote.
<cyprianus_gallus. hept. 1.1102> ergo ubi iam tandem bis nonaginta per annos
<cyprianus_gallus. hept. 1.1103> uita fuit proceris et longum ducta per aeuum,
<cyprianus_gallus. hept. 1.1104> soluitur et lasso de corpore candidus exit.
<cyprianus_gallus. hept. 1.1105> uisurus sanctas, quas dat prudentia, sedes,
<cyprianus_gallus. hept. 1.1106> in quibus astrigero recubans per saecula fulchro
<cyprianus_gallus. hept. 1.1107> inuitat niueos secura ad gaudia iustos.
<cyprianus_gallus. hept. 1.1108> iamque iuuat fratres metatas didere sedes;
<cyprianus_gallus. hept. 1.1109> nam quia non poterant angusto in limite terrae
<cyprianus_gallus. hept. 1.1110> crescentes gregibus multis cohibere colonos.
<cyprianus_gallus. hept. 1.1111> anterior Sirum montem post arua Chananna
<cyprianus_gallus. hept. 1.1112> accipit et laeta praediues pascua sumpsit.
<cyprianus_gallus. hept. 1.1113> Chanannaea sequens non linquit regna Iacobus,
<cyprianus_gallus. hept. 1.1114> ut patrio semper gauderet mens pia ritu.;
<cyprianus_gallus. hept. 1.1115> illic conspicuos Iosepus suscipit actus,
<cyprianus_gallus. hept. 1.1116> effulgens inter tanto discrimine fratres,
<cyprianus_gallus. hept. 1.1117> quanto luna nitet parua inter sidera caeli.
<cyprianus_gallus. hept. 1.1118> qui cum iam septem decemque adtingeret annos. 'I
<cyprianus_gallus. hept. 1.1119> seruabat patrias herboso in gramine fetas,'
<cyprianus_gallus. hept. 1.1120> omnibus incedens natu minor, quos generosis;
<cyprianus_gallus. hept. 1.1121> progenuit thalamis genitor uel paelice serua.
<cyprianus_gallus. hept. 1.1122> et quia conspicuus germana in classe uirebat,'
<cyprianus_gallus. hept. 1.1123> fraternos sensus liuoris frigore mouit.
<cyprianus_gallus. hept. 1.1124> hunc pater ex toto conplectens stirpe natorum
<cyprianus_gallus. hept. 1.1125> mulcebat tenerum ualida inter corpora fratrum,
<cyprianus_gallus. hept. 1.1126> quoque magis cunctos inter conspectior esset,
<cyprianus_gallus. hept. 1.1127> uelabat uario uestis circumflua fuco.
<cyprianus_gallus. hept. 1.1128> is cum iam teneris domino inseruiret ab annis.
<cyprianus_gallus. hept. 1.1129> forte uidet placido sopitus lumina somno
<cyprianus_gallus. hept. 1.1130> fratribus admixtum sese uincire maniplos.
<cyprianus_gallus. hept. 1.1131> dum medias inter distringunt farra nouales,
<cyprianus_gallus. hept. 1.1132> atque suum recto sublimem surgere cono,
<cyprianus_gallus. hept. 1.1133> quem iuxta prona fratrum ceruice ruebant.
<cyprianus_gallus. hept. 1.1134> id postquam iuuenis placido sermone retexit,
<cyprianus_gallus. hept. 1.1135> commouit trepido pauitantia corda tumultu;
<cyprianus_gallus. hept. 1.1136> murmure terrifico regem dominumque loquentes,
<cyprianus_gallus. hept. 1.1137> prodebant sceleri secretum defore solum.
<cyprianus_gallus. hept. 1.1138> quoque magis gemina tristes disrumperet ira,
<cyprianus_gallus. hept. 1.1139> somnia doctiloquo pandit perspecta parenti,
<cyprianus_gallus. hept. 1.1140> omnibus admotis, quos linea sanguinis artat.
<cyprianus_gallus. hept. 1.1141> namque uidebatur roseum sibi cernere solem
<cyprianus_gallus. hept. 1.1142> coniunctamque simul tremulo cum lumine lunam
<cyprianus_gallus. hept. 1.1143> hisque decem stellas unamque adsurgere iunctas
<cyprianus_gallus. hept. 1.1144> et sibi ceu domino procurua inflectere colla.
<cyprianus_gallus. hept. 1.1145> haec postquam obliquo genitor cognouerat ore,
<cyprianus_gallus. hept. 1.1146> fassus adorandum trepidis mox fratribus esse.
<cyprianus_gallus. hept. 1.1147> ilicet excedunt iuuenes, gregibusque paternis
<cyprianus_gallus. hept. 1.1148> disquirunt laetas per florea gramina ualles;
<cyprianus_gallus. hept. 1.1149> ad quos missus abit dumisque silentibus errat,
<cyprianus_gallus. hept. 1.1150> edoctus quodam iuuenum monstrante recessus,
<cyprianus_gallus. hept. 1.1151> gramine mutato fratrum quos legerat agmen;
<cyprianus_gallus. hept. 1.1152> quem procul ut uaria licuit praenoscere ueste.
<cyprianus_gallus. hept. 1.1153> consilium infaustum linguis discordibus aptant.
<cyprianus_gallus. hept. 1.1154> omnibus inuisum constat sententia fratrem
<cyprianus_gallus. hept. 1.1155> perdere et extinctum morsu narrare ferarum,
<cyprianus_gallus. hept. 1.1156> dum rapidi secum uentoso murmure mussant:
<cyprianus_gallus. hept. 1.1157> "Somnia, cernamus, poterunt si pellere letum."
<cyprianus_gallus. hept. 1.1158> respuit hoc placidis Rubenus mitior orsis
<cyprianus_gallus. hept. 1.1159> frendentesque monet praedurum condere ferrum,
<cyprianus_gallus. hept. 1.1160> stagnanti memorans melius mersare palude.
<cyprianus_gallus. hept. 1.1161> ilicet exuitur nudusque inuoluitur uiua.
<cyprianus_gallus. hept. 1.1162> haec inter solitus merces mutare Sabaeas-
<cyprianus_gallus. hept. 1.1163> lsmahelita graui trudebat mole camelos.
<cyprianus_gallus. hept. 1.1164> dum properat Arabum messes deferre Canopo.
<cyprianus_gallus. hept. 1.1165> ergo ubi germani spes est adflicta minoris.
<cyprianus_gallus. hept. 1.1166> ludas ait melius Iosepum uendere nummis.
<cyprianus_gallus. hept. 1.1167> celatur genitor uestemque in sanguine tinctam
<cyprianus_gallus. hept. 1.1168> perspiciens nulla metitur fraude necatum.
<cyprianus_gallus. hept. 1.1169> discindit manibus uestem Rubenus aduncis
<cyprianus_gallus. hept. 1.1170> nigrantesque sibi cilicum circumdat amictus.
<cyprianus_gallus. hept. 1.1171> adflictus luctu genitor perquirit amissum,
<cyprianus_gallus. hept. 1.1172> quem dudum acceptum semiuir Pharaonis habebat,
<cyprianus_gallus. hept. 1.1173> auratas solitus mensas onerare tyranni
<cyprianus_gallus. hept. 1.1174> lancibus et strepitu magnae gaudere culinae.
<cyprianus_gallus. hept. 1.1175> haec inter Thamara parit, dum gaudia culpae
<cyprianus_gallus. hept. 1.1176> laeta placent, geminoque impletur pignore uenter.
<cyprianus_gallus. hept. 1.1177> quorum prima puer meruit qui lumina uitae,
<cyprianus_gallus. hept. 1.1178> exeruit prompsitque manum, quam femina sollers
<cyprianus_gallus. hept. 1.1179> punicea de reste ligat; mox conditur aluo
<cyprianus_gallus. hept. 1.1180> et uice mutata confestim nascitur alter.
<cyprianus_gallus. hept. 1.1181> anteriora tenens, fuerat qui sorte secundus.
<cyprianus_gallus. hept. 1.1182> hic quoniam fuerat discretus limite quondam,
<cyprianus_gallus. hept. 1.1183> Zarae nomen habet, alium dixere Pharetem.
<cyprianus_gallus. hept. 1.1184> Seruabat domini custodia fida Iosepum,
<cyprianus_gallus. hept. 1.1185> non passus durae subiectum uiuere legi..
<cyprianus_gallus. hept. 1.1186> anterius nam dictus erus dat cuncta ministro,
<cyprianus_gallus. hept. 1.1187> nec spe cassa quidem; dominus nam mitis ab alto
<cyprianus_gallus. hept. 1.1188> omnia, quae iuuenis seruabat, largius auxit.
<cyprianus_gallus. hept. 1.1189> nec tamen optinuit Petaphretae inmitis amorem;
<cyprianus_gallus. hept. 1.1190> nam quia conspicuo fulgerent lumina uultu,
<cyprianus_gallus. hept. 1.1191> exorat coitum domina male saucia serui.
<cyprianus_gallus. hept. 1.1192> sed uitat iam foeda puer seseque recusat
<cyprianus_gallus. hept. 1.1193> sacratum culpa immodica pressare cubile.
<cyprianus_gallus. hept. 1.1194> femina sed uetitis nequiquam perdita flammis
<cyprianus_gallus. hept. 1.1195> explorat molles aditus et tempora captat.
<cyprianus_gallus. hept. 1.1196> forte domum uacuam solumque ut repperit. instat
<cyprianus_gallus. hept. 1.1197> consertumque manu cogit decumbere secum.
<cyprianus_gallus. hept. 1.1198> exilit ille alacer uestemque a corpore demit
<cyprianus_gallus. hept. 1.1199> atque inter dominae geminas dilabitur ulnas.
<cyprianus_gallus. hept. 1.1200> femina proclamat uiresque a crimine sumit,
<cyprianus_gallus. hept. 1.1201> uociferans praedulce decus temerasse pudoris
<cyprianus_gallus. hept. 1.1202> fidentem forma iuuenem, dum lubricus aeuo
<cyprianus_gallus. hept. 1.1203> feruet et erilem molitur scandere lectum.
<cyprianus_gallus. hept. 1.1204> quin etiam tristi conpellat uoce maritum
<cyprianus_gallus. hept. 1.1205> innocuumque reum placitae uult subdere poenae
<cyprianus_gallus. hept. 1.1206> quae ceu uera putans Iosepum carcere claudit,
<cyprianus_gallus. hept. 1.1207> in quo iam regis cohibebat poena ministros.
<cyprianus_gallus. hept. 1.1208> carceris hunc custos blando mox pectore mulcet
<cyprianus_gallus. hept. 1.1209> innocuumque uidens conmissa ergastula legat.
<cyprianus_gallus. hept. 1.1210> illic forte duo, celsa quos toruus in aula
<cyprianus_gallus. hept. 1.1211> condiderat nigro permotus felle tyrannus,
<cyprianus_gallus. hept. 1.1212> inclusi poenam trepido sub corde pauebant,
<cyprianus_gallus. hept. 1.1213> ac dum sollicitis furantur lumina curis,
<cyprianus_gallus. hept. 1.1214> somnia uenturis uiderunt nuntia rebus.
<cyprianus_gallus. hept. 1.1215> hos cum perspicuo lustrasset lumine maestos,
<cyprianus_gallus. hept. 1.1216> perquirit causas cogitque occulta fateri.
<cyprianus_gallus. hept. 1.1217> continuo, qui uina dabat consueta tyranno,
<cyprianus_gallus. hept. 1.1218> eloquitur, quae uisa forent sub nocte sopora:
<cyprianus_gallus. hept. 1.1219> "Cernebam uiridi frondentem palmite uitem,
<cyprianus_gallus. hept. 1.1220> dum serpit nexaque suo de uerbere pendet,
<cyprianus_gallus. hept. 1.1221> pampineos inter flexus tris adfore, fundos,
<cyprianus_gallus. hept. 1.1222> uuaque nectareo pendebat flaua racemo.
<cyprianus_gallus. hept. 1.1223> inde calix regis, quo mitia pocula libat,
<cyprianus_gallus. hept. 1.1224> spumabat tenero, quod pressit dextera. musto.
<cyprianus_gallus. hept. 1.1225> quem dominus prompta susceptum palma tenebat."
<cyprianus_gallus. hept. 1.1226> omnia tum iuuenis signanter clausa reuelat.
<cyprianus_gallus. hept. 1.1227> tris fundos tris esse dies, quibus ille secutis
<cyprianus_gallus. hept. 1.1228> amissum rursus relegat repetatque fauorem,
<cyprianus_gallus. hept. 1.1229> mixturus placido, quae uidit, pocula regi.
<cyprianus_gallus. hept. 1.1230> "Hoc tantum meritis pro talibus effice, " dicit,
<cyprianus_gallus. hept. 1.1231> "ut, cum sumpta tibi fuerit fiducia fandi,
<cyprianus_gallus. hept. 1.1232> dimoueas nostram nullo de crimine poenam.
<cyprianus_gallus. hept. 1.1233> Hebraea gens dicta mihi. nam uenditus exui
<cyprianus_gallus. hept. 1.1234> crimine fraterno seruitum nobilis iui."
<cyprianus_gallus. hept. 1.1235> post haec uisa sibi pistorum maximus infit:
<cyprianus_gallus. hept. 1.1236> " Vertice trina meo uisus gestare canistra
<cyprianus_gallus. hept. 1.1237> regificis dapibus lautoque inpleta paratu,
<cyprianus_gallus. hept. 1.1238> unguibus innumerae uolucres quae rapta ferebant."
<cyprianus_gallus. hept. 1.1239> his dictis sat uera quidem, sed dura loquendo
<cyprianus_gallus. hept. 1.1240> mactandum duro testatur mox fore ferro
<cyprianus_gallus. hept. 1.1241> auulsumque caput figendum in stipite celso,
<cyprianus_gallus. hept. 1.1242> quod uolucres toruo discerpant protinus ore.
<cyprianus_gallus. hept. 1.1243> conplentur cuncta, iuuenis quae dixerat, et mox
<cyprianus_gallus. hept. 1.1244> redditus ille loco, caesus hic corpore trunco est.
<cyprianus_gallus. hept. 1.1245> interea geminos iam tempora lapsa per annos
<cyprianus_gallus. hept. 1.1246> rursus ad eoos torquebant sidera cursus,
<cyprianus_gallus. hept. 1.1247> somnia cum ductor uidit Niloticus ista :
<cyprianus_gallus. hept. 1.1248> namque uidebatur, fluuium dum spectat amoenum,
<cyprianus_gallus. hept. 1.1249> corporibus nitidis septem spectare iuuencas,
<cyprianus_gallus. hept. 1.1250> tondentes uiridis pubentia gramina ripis;
<cyprianus_gallus. hept. 1.1251> his alias turpes macie subiungere gressus
<cyprianus_gallus. hept. 1.1252> dumque suis pigrae (mirum!) uix ossibus haerent,
<cyprianus_gallus. hept. 1.1253> eximias patulo sorbebant ore iuuencas.
<cyprianus_gallus. hept. 1.1254> somnia iunguntur paribus non dissona causis;
<cyprianus_gallus. hept. 1.1255> ecce uidet spicas fecundo e germine septem,
<cyprianus_gallus. hept. 1.1256> atque alias tenues et fams semine cassas
<cyprianus_gallus. hept. 1.1257> (horrendum dictu!) grauidas ceu mandere fruges.
<cyprianus_gallus. hept. 1.1258> id uisum maestus nequaquam mente cohercet.
<cyprianus_gallus. hept. 1.1259> sed trepidus cunctos, qui callent, adfore iussit
<cyprianus_gallus. hept. 1.1260> disquirens, clausis quae sit sententia rebus.
<cyprianus_gallus. hept. 1.1261> atque ubi consultus tacuit Memphiticus augur,
<cyprianus_gallus. hept. 1.1262> carcere qui dudum laxatus uina praebebat,
<cyprianus_gallus. hept. 1.1263> eloquitur iuuenis sese pandente Iosepo
<cyprianus_gallus. hept. 1.1264> amisso rediisse loco sociumque necatum.
<cyprianus_gallus. hept. 1.1265> mittuntur propere, uatem qui crimine toto
<cyprianus_gallus. hept. 1.1266> exutum turpi celeres de fornice tollant
<cyprianus_gallus. hept. 1.1267> informesque genas et crines carcere pastos
<cyprianus_gallus. hept. 1.1268> tondentes prisca facerent reuirescere forma.
<cyprianus_gallus. hept. 1.1269> ergo probus dictis consultus talia reddit
<cyprianus_gallus. hept. 1.1270> atque docet uaccas annorum nuntias esse,
<cyprianus_gallus. hept. 1.1271> atque leues spicas septenos disserit orbes.
<cyprianus_gallus. hept. 1.1272> namque ita digestis uentura insignia formis,
<cyprianus_gallus. hept. 1.1273> ut septem fecunda satis sit terra per annos,
<cyprianus_gallus. hept. 1.1274> atque famem diram parili cum tempore signat,
<cyprianus_gallus. hept. 1.1275> quis penitus tellus sitientibus arida uenis
<cyprianus_gallus. hept. 1.1276> pallida puluereo consumat gramina sulco.
<cyprianus_gallus. hept. 1.1277> nam quae duplicibus iunguntur somnia uisis,
<cyprianus_gallus. hept. 1.1278> certa deus iuncto mandat constare tonante.
<cyprianus_gallus. hept. 1.1279> "Quin potius dum tempus adest, dum cura medendi est,
<cyprianus_gallus. hept. 1.1280> elige de cunctisprocerem, qui praescius horum
<cyprianus_gallus. hept. 1.1281> iudicibus positis totam sublimis Aegyptum
<cyprianus_gallus. hept. 1.1282> temperet et quintas quacumque ex messe reposcat,
<cyprianus_gallus. hept. 1.1283> ut quae prima datur fecundis copia terris.
<cyprianus_gallus. hept. 1.1284> sustineat steriles consumptis frugibus annos."
<cyprianus_gallus. hept. 1.1285> accipitur plausu procerum sententia uatis.
<cyprianus_gallus. hept. 1.1286> ipse etiam tandem sedato pectore rector
<cyprianus_gallus. hept. 1.1287> uera renarrantem celso sublimat honore
<cyprianus_gallus. hept. 1.1288> praefectumque iubet totas se fen'e per urbes.
<cyprianus_gallus. hept. 1.1289> inde anulo digitum uatis fulgente coronat.
<cyprianus_gallus. hept. 1.1290> byssina mox croceo circumdat pallia peplo,
<cyprianus_gallus. hept. 1.1291> flexilis induitur per collum circulus ami
<cyprianus_gallus. hept. 1.1292> atque nouus rector curru sublimior extat
<cyprianus_gallus. hept. 1.1293> clamosusque praeco terrorem iudicis auget.
<cyprianus_gallus. hept. 1.1294> quin etiam legitur coniunx, cui nomen ARennes.
<cyprianus_gallus. hept. 1.1295> quam genuit claro Petaphras &lt;de) stemmate uates,,
<cyprianus_gallus. hept. 1.1296> ex qua confestim genitor fit pignore bino.
<cyprianus_gallus. hept. 1.1297> dicitur anterior Manasses, iunior Ephrem.
<cyprianus_gallus. hept. 1.1298> exigit hinc uates suggestu nobilis alto,
<cyprianus_gallus. hept. 1.1299> quidquid uix potuit ieiunum adsumere tempus,
<cyprianus_gallus. hept. 1.1300> horrea plena tenens, ut cum res posceret uti,
<cyprianus_gallus. hept. 1.1301> proferret cunctis poscentibus abdita farra.
<cyprianus_gallus. hept. 1.1302> post ubi dira fames totum diffusa per orbem
<cyprianus_gallus. hept. 1.1303> cogebat trepidos, poterat quod mandier, esse,
<cyprianus_gallus. hept. 1.1304> conclamat populus regemque efflagitat escas.
<cyprianus_gallus. hept. 1.1305> ille iubet procerem maestis dare farra losepum
<cyprianus_gallus. hept. 1.1306> parentem monitis: cunctos qui expleuit ouantes.
<cyprianus_gallus. hept. 1.1307> Interea Jacobus, fleto iam funere nati,
<cyprianus_gallus. hept. 1.1308> bis quinos iuuenes numeroso e germine mittit,
<cyprianus_gallus. hept. 1.1309> qui longinqua (sibi) pretio frumenta pararent:
<cyprianus_gallus. hept. 1.1310> ac minimum cunctis Beniaminum non sinit ire,
<cyprianus_gallus. hept. 1.1311> inualidus durum nequeat ne ferre laborem.
<cyprianus_gallus. hept. 1.1312> atque ubi iam Phariae peruentum ad moenia terrae est,
<cyprianus_gallus. hept. 1.1313> submissi petiere solum fratremque salutant,
<cyprianus_gallus. hept. 1.1314> mirantes celsa sublimem sede sedentem,
<cyprianus_gallus. hept. 1.1315> nec tamen agnoscunt longo post tempore uisum.
<cyprianus_gallus. hept. 1.1316> quos ubi perspexit memori cum mente propheta,
<cyprianus_gallus. hept. 1.1317> increpat et multa proterret uoce pauentes,
<cyprianus_gallus. hept. 1.1318> acitatum uenisse ferens, quae copia frugum
<cyprianus_gallus. hept. 1.1319> quique uiri pingues teneant moderamine terras.
<cyprianus_gallus. hept. 1.1320> adlegant nescire dolos seseque fatentur
<cyprianus_gallus. hept. 1.1321> bis senos quondam fratres genitore sub uno
<cyprianus_gallus. hept. 1.1322> conspicuam tenuisse domum; his omnibus unum
<cyprianus_gallus. hept. 1.1323> postremum natu patrios seruare labores,
<cyprianus_gallus. hept. 1.1324> ast alium celebri iam pridem defore leto.
<cyprianus_gallus. hept. 1.1325> se diram uitare famem ten-amque Chanannam
<cyprianus_gallus. hept. 1.1326> exosos, tenui damnantem semina fetu,
<cyprianus_gallus. hept. 1.1327> poscere uenales species licitataque farra.
<cyprianus_gallus. hept. 1.1328> eloquitur uates, rectoris nomine iurans
<cyprianus_gallus. hept. 1.1329> claudendos dura iuuenes custodia, donec
<cyprianus_gallus. hept. 1.1330> germanum exhibeant, genitor quem mitis habebat.
<cyprianus_gallus. hept. 1.1331> nectuntur trina pariter sub cura tuentum
<cyprianus_gallus. hept. 1.1332> laxatique dehinc unum liquere tenendum.
<cyprianus_gallus. hept. 1.1333> nec minus occulto rumpentes corda dolore
<cyprianus_gallus. hept. 1.1334> commemorant, quam iusta sibi discrimina surgant,
<cyprianus_gallus. hept. 1.1335> quod fratrem inmeritum uetito transcribere pacto
<cyprianus_gallus. hept. 1.1336> conisi sero poenas sub iudice pendant.
<cyprianus_gallus. hept. 1.1337> ingrauat haec dictis Rubenus uera renarrans,
<cyprianus_gallus. hept. 1.1338> ac scelus inmensum sese nolente peractum.
<cyprianus_gallus. hept. 1.1339> flectitur his uates germana et iurgia noscens
<cyprianus_gallus. hept. 1.1340> 1340 luminibus tacitis conuersus flebile plangit.
<cyprianus_gallus. hept. 1.1341> haec inter media fratrum Symeona corona
<cyprianus_gallus. hept. 1.1342> accipitur, fidus cunctis obeuntibus obses.
<cyprianus_gallus. hept. 1.1343> tum petita sibi iuuenes frumenta capessunt
<cyprianus_gallus. hept. 1.1344> inuentoque graues urgentur pondere muli.
<cyprianus_gallus. hept. 1.1345> iamque uiae medio, dum soluit uincula sacci,
<cyprianus_gallus. hept. 1.1346> fratribus inuentos quidam dat uisere nummos.,
<cyprianus_gallus. hept. 1.1347> id cuncti faciunt, pretio mox deinde reperto
<cyprianus_gallus. hept. 1.1348> mirantes summo procerem certamine laudant.
<cyprianus_gallus. hept. 1.1349> iamque adeo patriae subeuntes limina sedis
<cyprianus_gallus. hept. 1.1350> gratatur reduces genitor unumque requirit.
<cyprianus_gallus. hept. 1.1351> omnia cognoscens nummosque et dona capessit,
<cyprianus_gallus. hept. 1.1352> conquestus grauiter alium iam defore natum.
<cyprianus_gallus. hept. 1.1353> accisi cum deinde cibi aduectaque farra
<cyprianus_gallus. hept. 1.1354> cogebant rursus pretiis alimenta parare;
<cyprianus_gallus. hept. 1.1355> sed reuocare gradum Memphis mens non erat ulli,
<cyprianus_gallus. hept. 1.1356> ni minimum fratrem secum pater ire iuberet.
<cyprianus_gallus. hept. 1.1357> quem cum plura gemens nollet dimittere quoquam,
<cyprianus_gallus. hept. 1.1358> Rubenus fido germanum postulat ore,
<cyprianus_gallus. hept. 1.1359> securus gemina com mittens pignora patri.
<cyprianus_gallus. hept. 1.1360> prosequitur ludas sese nec posse reuerti
<cyprianus_gallus. hept. 1.1361> proclamat, rigidi testatus uerba Iosepi.
<cyprianus_gallus. hept. 1.1362> haec ubi grandaeuus genitor iam mitior hausit,
<cyprianus_gallus. hept. 1.1363> dat iuuenem, largo perfundens flumine uultum.
<cyprianus_gallus. hept. 1.1364> illi abeunt secumque uehunt leue olentia tura,
<cyprianus_gallus. hept. 1.1365> incensum et guttam iungentes cum terebintho,
<cyprianus_gallus. hept. 1.1366> inter odoratos portantes mella uapores,
<cyprianus_gallus. hept. 1.1367> et geminum pretium, consertus ne foret error,
<cyprianus_gallus. hept. 1.1368> condita quod clausis fuerant nomismata saccis.
<cyprianus_gallus. hept. 1.1369> quos ubi conspicua uidit Iosepus in aula,
<cyprianus_gallus. hept. 1.1370> imperat, ut laeta celebrent conuiuia secum.
<cyprianus_gallus. hept. 1.1371> muasantes uenere tamen trepidoque reatu
<cyprianus_gallus. hept. 1.1372> coniciunt sese structa cum fraude uocatos,
<cyprianus_gallus. hept. 1.1373> quod numerata prius sestertia dataque uati
<cyprianus_gallus. hept. 1.1374> sarcinulis inposta suis non reddere quissent,
<cyprianus_gallus. hept. 1.1375> se tamen exsortes furtorum cuncta referre,
<cyprianus_gallus. hept. 1.1376> nec consuesse prius Bubpressa uiuere gaza.
<cyprianus_gallus. hept. 1.1377> talia dicentes cohibet sermone minister
<cyprianus_gallus. hept. 1.1378> seque docet nullis fraudatum noscere nummis:
<cyprianus_gallus. hept. 1.1379> uerum siqua uiris donarint commoda lucrum,
<cyprianus_gallus. hept. 1.1380> nec sua, nec uatis, nec regis dicere quemquam.
<cyprianus_gallus. hept. 1.1381> occurrit cunctis Symeon seseque praesentat.
<cyprianus_gallus. hept. 1.1382> dumque uiris lymphas, dum praebet pabula mulis,
<cyprianus_gallus. hept. 1.1383> ingreditur multo stipatus milite uates,!
<cyprianus_gallus. hept. 1.1384> cuius ad aspectum promunt pia munera fratres.,
<cyprianus_gallus. hept. 1.1385> ille ubi per cunctos placido sermone cucurrit,
<cyprianus_gallus. hept. 1.1386> perquirit, si firma pater uirtute ualeret.
<cyprianus_gallus. hept. 1.1387> quem postquam incolumem dixere et uiuere recte,
<cyprianus_gallus. hept. 1.1388> confirmat cohaerere deo pro munere uitae,
<cyprianus_gallus. hept. 1.1389> Iosêpus uatem semperque insistere rectis.
<cyprianus_gallus. hept. 1.1390> et ueluti notus Beniaminus non foret ipsi,'
<cyprianus_gallus. hept. 1.1391> consultat iuuenes et promptim noscitat ; inde
<cyprianus_gallus. hept. 1.1392> commoda quaeque deum pueri pro laude precatur.
<cyprianus_gallus. hept. 1.1393> nec gemitus cohibere ualet nec sistere fletus,
<cyprianus_gallus. hept. 1.1394> sed tenero adfectu sese conclauibus abdit
<cyprianus_gallus. hept. 1.1395> anxius et nimio quaerit fomenta dolori.
<cyprianus_gallus. hept. 1.1396> post ubi discubuit, uictum posuere ministri.
<cyprianus_gallus. hept. 1.1397> uescitur et facili prolectat pectora fatu
<cyprianus_gallus. hept. 1.1398> diuiduasque dapes uiritim exponere gaudens!
<cyprianus_gallus. hept. 1.1399> porrigit et fratri maiorem dedicat uni.
<cyprianus_gallus. hept. 1.1400> atque ubi iam saturis amor est conpressus edendi,
<cyprianus_gallus. hept. 1.1401> ut prius inposito presserunt pondere mulos,
<cyprianus_gallus. hept. 1.1402> occulitur datum sueto iam more talentum
<cyprianus_gallus. hept. 1.1403> Iosepi imperio scyphusque absconditur ardens',
<cyprianus_gallus. hept. 1.1404> in rebus, Beniamine, tuis pretiosior arte.I
<cyprianus_gallus. hept. 1.1405> iamque iter ingressi non multis milibus absunt,'
<cyprianus_gallus. hept. 1.1406> cum subito incautos circumdat regia turma
<cyprianus_gallus. hept. 1.1407> conprensosque tenet fulgentia pocula poscens:
<cyprianus_gallus. hept. 1.1408> futurum increpitant, quem nectant crimina, seruum.
<cyprianus_gallus. hept. 1.1409> adnuitur cunctique simul sua pondera pandunt,
<cyprianus_gallus. hept. 1.1410> quaesitumque et poculum retegunt fratremque relinquunt,
<cyprianus_gallus. hept. 1.1411> Iosepumque petunt et, quae sint gesta, loquentes
<cyprianus_gallus. hept. 1.1412> euoluunt cari confestim iussa. parentis.
<cyprianus_gallus. hept. 1.1413> permotus precibus uates discedere cunctos
<cyprianus_gallus. hept. 1.1414> imperat ac sese germanum fratribus infit.
<cyprianus_gallus. hept. 1.1415> defixi riguere metu tacitoque reatu
<cyprianus_gallus. hept. 1.1416> damn antes sese cohibent formidine uoces..
<cyprianus_gallus. hept. 1.1417> prolectat mox ille reos propiusque uocatis
<cyprianus_gallus. hept. 1.1418> exigit, ut dicta portent placitura parenti,
<cyprianus_gallus. hept. 1.1419> quae sint, quae fuerint, quae mox uentura ferantur,
<cyprianus_gallus. hept. 1.1420> instigans migrare senem, gregibusque coactis
<cyprianus_gallus. hept. 1.1421> uicin08 Arabum colles uenientibus offert,
<cyprianus_gallus. hept. 1.1422> ut quia continuo tellus foret arida lustro,
<cyprianus_gallus. hept. 1.1423> pasceret agnatos congestis frugibus omnes.
<cyprianus_gallus. hept. 1.1424> ista et dicta uiri laeto rex pectore noscit
<cyprianus_gallus. hept. 1.1425> losepumque rogat carorum adsumere turbam,
<cyprianus_gallus. hept. 1.1426> et gratuita iubet germanis tradere farra.
<cyprianus_gallus. hept. 1.1427> dantur plaustra uiris, frumentum, pocula, panis,
<cyprianus_gallus. hept. 1.1428> magnaque gestantes desudant pondera muli.
<cyprianus_gallus. hept. 1.1429> dantur quinque togae Beniamino et quinque parenti,
<cyprianus_gallus. hept. 1.1430> tercentum et nummi signata incude notati.
<cyprianus_gallus. hept. 1.1431> ast alii iuuenes mercedis laude secunda
<cyprianus_gallus. hept. 1.1432> accipiunt geminos niuosae uestis amictus.
<cyprianus_gallus. hept. 1.1433> haec ubi cognouit genitor, data munera sumens
<cyprianus_gallus. hept. 1.1434> respirat patria festinus cedere terra
<cyprianus_gallus. hept. 1.1435> Aegyptumque petit, Arabum quae iungitur aruis, .
<cyprianus_gallus. hept. 1.1436> educens iuuenes patrio moderamine quinque
<cyprianus_gallus. hept. 1.1437> sept:es et denos, Genesis ut formula cauit.
<cyprianus_gallus. hept. 1.1438> ac dum festino properant conamine turbae,
<cyprianus_gallus. hept. 1.1439> procurrit ludas et fratrum praeuolat agmen
<cyprianus_gallus. hept. 1.1440> Iosepumque docet haut longe abstare parentem.
<cyprianus_gallus. hept. 1.1441> ille alacris scandit currus atque obuius exit,
<cyprianus_gallus. hept. 1.1442> optatam excipiens uiso genitore phalangem.
<cyprianus_gallus. hept. 1.1443> regrediturque citus regisque excurrit ad aulam,
<cyprianus_gallus. hept. 1.1444> pastores properare ferens, ut turba carorum
<cyprianus_gallus. hept. 1.1445> discretis degat fecundo in gramine terris.
<cyprianus_gallus. hept. 1.1446> ipse etiam uati rector Memphiticus instat
<cyprianus_gallus. hept. 1.1447> et iubet uberibus fratres conponere in aruis.
<cyprianus_gallus. hept. 1.1448> longaeuus post ista senex poscente tyranno
<cyprianus_gallus. hept. 1.1449> eloquitur sensim, quantis sit praeditus annis,
<cyprianus_gallus. hept. 1.1450> quae domus et quae sit ueniendi causa Canopum.
<cyprianus_gallus. hept. 1.1451> eximiumque ducem multa cum laude decorat
<cyprianus_gallus. hept. 1.1452> nec minus interea IosepuB munera mittit
<cyprianus_gallus. hept. 1.1453> digna suis magnumque duci dat ferre talentum,
<cyprianus_gallus. hept. 1.1454> quo ditata fuit distractis frugibus aula.
<cyprianus_gallus. hept. 1.1455> atque ubi iam populis derant mercantibus aera,
<cyprianus_gallus. hept. 1.1456> certatim exhibitis gregibus Memphitica turba
<cyprianus_gallus. hept. 1.1457> emit inops fruges. pretium taxante Iosepo.
<cyprianus_gallus. hept. 1.1458> his quoque nudati seque et sua praedia tradunt,
<cyprianus_gallus. hept. 1.1459> semine percepto, messes quo deinde uirerent.
<cyprianus_gallus. hept. 1.1460> sola sacerdotum non est possessio dempta,
<cyprianus_gallus. hept. 1.1461> quis gratuita duci placuit, non uendere farra.
<cyprianus_gallus. hept. 1.1462> inditur hinc populo quintarum pensio frugum,
<cyprianus_gallus. hept. 1.1463> quae manet et fixo servatur formula iure.
<cyprianus_gallus. hept. 1.1464> interea expletae perpendens tempora uitae,
<cyprianus_gallus. hept. 1.1465> adiurat natum lacobus uentura reuoluens.
<cyprianus_gallus. hept. 1.1466> ut sua maiorum conponat membra sepulchris.
<cyprianus_gallus. hept. 1.1467> adnuit oranti subpostaque dextera coxae
<cyprianus_gallus. hept. 1.1468> contingit lentae spondens cacumina uirgae.
<cyprianus_gallus. hept. 1.1469> conpositosque senex alterna in parte nepotes.
<cyprianus_gallus. hept. 1.1470> pennulcet dictis, dum sensim basia libat.
<cyprianus_gallus. hept. 1.1471> sed mirum! palma sacratur dextra Manasses,
<cyprianus_gallus. hept. 1.1472> anterior natu laeua contingitur Ephrem.
<cyprianus_gallus. hept. 1.1473> praescia mente senis senior seruire minori
<cyprianus_gallus. hept. 1.1474> cogitur atque loco cedit spes prima secundo.
<cyprianus_gallus. hept. 1.1475> quamlibet obliquas cupiens diducere palmas
<cyprianus_gallus. hept. 1.1476> non potuit reuocare tamen pia dicta Iosepus.
<cyprianus_gallus. hept. 1.1477> ac postquam pueris uatis rata commoda sanxit,
<cyprianus_gallus. hept. 1.1478> dat Sicimam, gladiumque suo, dat spicula, nato,
<cyprianus_gallus. hept. 1.1479> clarior ut cunctis sublimem scandat honorem.
<cyprianus_gallus. hept. 1.1480> inde uocat natos et cunctis praemia didit
<cyprianus_gallus. hept. 1.1481> pignoribus mansura diu prolique natorum
<cyprianus_gallus. hept. 1.1482> inconcessa prius longoque adiudicat aeuo.
<cyprianus_gallus. hept. 1.1483> bis senasque tribus ipsorum ex nomine condit.
<cyprianus_gallus. hept. 1.1484> omnibus explicitis, oculo iam captus utroque,
<cyprianus_gallus. hept. 1.1485> decessit solo terreno corpore .....    uates
<cyprianus_gallus. hept. 1.1486> maestitiaeque dedit decies septena dierum
<cyprianus_gallus. hept. 1.1487> lumina, dum functi ueneratur turba sepulchrum.
<cyprianus_gallus. hept. 1.1488> quin etiam nati septem lux ere diebus
<cyprianus_gallus. hept. 1.1489> uberibus lacrimis, pacem reddente Iosepo
<cyprianus_gallus. hept. 1.1490> fratribus innocuis, ueterem dum neglegit iram.
<cyprianus_gallus. hept. 1.1491> ipse etiam postquam iam centum triuerat annos
<cyprianus_gallus. hept. 1.1492> atque decem, iuncti metitus tempora leti
<cyprianus_gallus. hept. 1.1493> fratribus effatur, uenturus quis foret ordo.
<cyprianus_gallus. hept. 1.1494> quo reuocare gradum ualeant et linquere Nilum:
<cyprianus_gallus. hept. 1.1495> dummodo conpositos cineres atque ossa reportent
<cyprianus_gallus. hept. 1.1496> et reuebant secum ueterum condenda sepulchris.
<cyprianus_gallus. hept. 1.1497> sic demum longae post tempora candida uitae
<cyprianus_gallus. hept. 1.1498> decessit petiitque deum corpusque reliquit.
