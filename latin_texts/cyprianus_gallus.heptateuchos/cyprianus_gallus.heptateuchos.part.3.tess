<cyprianus_gallus. hept. 3.1> Postquam conspicuo longinqua in deuia templo
<cyprianus_gallus. hept. 3.2> extrema est inposta manus. mox cura sacrorum
<cyprianus_gallus. hept. 3.3> uatibus incubuit. quo ritu quaeque litarent:
<cyprianus_gallus. hept. 3.4> hostia peccatum demeret quae, quaeue salutem
<cyprianus_gallus. hept. 3.5> caesa daret; quae dona potens, quae pauper ad aram
<cyprianus_gallus. hept. 3.6> poneret et geminus quae ferret commoda turtur:
<cyprianus_gallus. hept. 3.7> quaeue columba pari sociata et iuncta columbae
<cyprianus_gallus. hept. 3.8> sed mirum, pecudum caesarum uiscera raptim
<cyprianus_gallus. hept. 3.9> ignis edax celso rapiebat sidere missus.
<cyprianus_gallus. hept. 3.10> Interea iuuenes uegeti iam fortibus annis.
<cyprianus_gallus. hept. 3.11> esse sibi licitum stolido dum pectore credunt.
<cyprianus_gallus. hept. 3.12> Nabdus et Abiudus, Aronis nota prophetae.
<cyprianus_gallus. hept. 3.13> pignora, sacrilegis accendunt ritibus ignem.
<cyprianus_gallus. hept. 3.14> haut multum dilata nece: nam fulgur ab axe
<cyprianus_gallus. hept. 3.15> emicuit supero atque inter uota necauit
<cyprianus_gallus. hept. 3.16> non sincera uiros. multum genitore maerente.
<cyprianus_gallus. hept. 3.17> frigentumque dehinc tumulantur membra senulchro.
<cyprianus_gallus. hept. 3.18> mox tamen abstinuit genitor lugere sepultos
<cyprianus_gallus. hept. 3.19> germanique omnes, fletum prohibente propheta.
<cyprianus_gallus. hept. 3.20> qui populo permissus erat: namque igneus ardor.
<cyprianus_gallus. hept. 3.21> caelesti de sede uolans. concusserat omnes
<cyprianus_gallus. hept. 3.22> inserto terrore uiros palamque uidebant
<cyprianus_gallus. hept. 3.23> temnendum non esse deum. qui non foret absens.
<cyprianus_gallus. hept. 3.24> Haec inter domini cognoscit uoce sacerdos
<cyprianus_gallus. hept. 3.25> uina negata sibi mellitaque sicera natis.
<cyprianus_gallus. hept. 3.26> ne. quando dominum positas uenerentur ad aras.
<cyprianus_gallus. hept. 3.27> halitus offendat uinoso ex pectore missus.
<cyprianus_gallus. hept. 3.28> communis populo distinguit regula uictus :
<cyprianus_gallus. hept. 3.29> et quid uel liceat uel fas adsumere non sit.
<cyprianus_gallus. hept. 3.30> eloquitur. quem nostra etiam conuiuia morem
<cyprianus_gallus. hept. 3.31> caelesti sub lege tenent: ne uultur in escis
<cyprianus_gallus. hept. 3.32> aut coruus picaue fiant. neu buteo fumus
<cyprianus_gallus. hept. 3.33> accipiterue sagax aut miluus ore obunco.
<cyprianus_gallus. hept. 3.34> et quae difficile est metato edicere uersu:
<cyprianus_gallus. hept. 3.35> ne quae munda parum congesta in pectore sidunt.
<cyprianus_gallus. hept. 3.36> innocuas tactu faciant sordescere fibras.
<cyprianus_gallus. hept. 3.37> femina. quae licito uacuatur uiscera partu.J
<cyprianus_gallus. hept. 3.38> si puerum generat, septeno in lumine sordet
<cyprianus_gallus. hept. 3.39> corpore cum toto; sed cum se uerterit axis
<cyprianus_gallus. hept. 3.40> octauus. quo sollemne est truncare pudenda.
<cyprianus_gallus. hept. 3.41> pelliculum demet ueretri. atque inde sedebit
<cyprianus_gallus. hept. 3.42> ter denis tribusque dehinc iam feta diebus.
<cyprianus_gallus. hept. 3.43> ne. quae sanctificis adolentur cultibus, audax
<cyprianus_gallus. hept. 3.44> polluat aut uisu aut foedo altaria tactu.
<cyprianus_gallus. hept. 3.45> quodsi concepta laxant membra puellae,
<cyprianus_gallus. hept. 3.46> obseruans geminum tempus nil fraudis habebit,
<cyprianus_gallus. hept. 3.47> quo deinde expleto confestim dona uouebit
<cyprianus_gallus. hept. 3.48> turtures aut geminos. similes aut terga columbas.
<cyprianus_gallus. hept. 3.49> aut grege de molli candentis uelleris agnum,
<cyprianus_gallus. hept. 3.50> ut saniem precibus ualeat cohibere sacerdos.
<cyprianus_gallus. hept. 3.51> Morborum quoque effigies et signa docentur,
<cyprianus_gallus. hept. 3.52> dumtaxat quos lepra creat, quae corpore toto
<cyprianus_gallus. hept. 3.53> lutea pallenti perfundit uiscera tabo
<cyprianus_gallus. hept. 3.54> albentemque cutem maculis feralibus implet,
<cyprianus_gallus. hept. 3.55> ut, quia per domini nonnumquam exaestuat iram,
<cyprianus_gallus. hept. 3.56> hoc medicante fugam capiat corpusque relinquat
<cyprianus_gallus. hept. 3.57> orantis pro noxa uiri munusque ferentis,
<cyprianus_gallus. hept. 3.58> -paupertas quod praestat, ouans quae uincere dites
<cyprianus_gallus. hept. 3.59> saepe solet; dominus uotum quia simplicis haurit.
<cyprianus_gallus. hept. 3.60> nec grandis inpensa tamen praestanda medendi:
<cyprianus_gallus. hept. 3.61> nam pullos offerre duos agnosque gemellos,
<cyprianus_gallus. hept. 3.62> ut uitulo coniungat ouem, ius praecipit omne,
<cyprianus_gallus. hept. 3.63> polline cum tenui, quam sparsit riuus oliui.
<cyprianus_gallus. hept. 3.64> haec diues offerre potest: sed munera paruum
<cyprianus_gallus. hept. 3.65> parua manent; namque aut uitulum mactabit ad aram,
<cyprianus_gallus. hept. 3.66> qui uiget explicito bis senis mensibus anno,
<cyprianus_gallus. hept. 3.67> et quiddam de farre pio, quod miscit oliuo,
<cyprianus_gallus. hept. 3.68> turtures aut geminos, similes aut forte columbas.
<cyprianus_gallus. hept. 3.69> Quin etiam somnos hominum quia saepe uoluptas
<cyprianus_gallus. hept. 3.70> per noctem deludit iners, si forte ueretro
<cyprianus_gallus. hept. 3.71> semina destillant, fit corpus turpe iacentum
<cyprianus_gallus. hept. 3.72> inmundumque manet, donec iam uesper ab aethra
<cyprianus_gallus. hept. 3.73> conspicuus laeto praecedat lumine noctem;
<cyprianus_gallus. hept. 3.74> nec solum foedo deturpant corpora naeuo,
<cyprianus_gallus. hept. 3.75> sed quidquid contingit agens, quem somnia fuscant:
<cyprianus_gallus. hept. 3.76> id propter fluuio fas est perfundere membra,
<cyprianus_gallus. hept. 3.77> puritas ut redeat propere cessante reatu.
<cyprianus_gallus. hept. 3.78> testea quin etiam fas est perfringere uasa
<cyprianus_gallus. hept. 3.79> contactu maculata uiri, at facta metallo
<cyprianus_gallus. hept. 3.80> diluere ac uitreo sordes diducere riuo.
<cyprianus_gallus. hept. 3.81> Hac etiam liciti coitus sub lege piantur.
<cyprianus_gallus. hept. 3.82> ilicet exutis membrorum labe molesta
<cyprianus_gallus. hept. 3.83> antistes praestabit opem, cum sole reuerso
<cyprianus_gallus. hept. 3.84> septima puniceis aurora eluxerit astris,
<cyprianus_gallus. hept. 3.85> turture si gemino ueniat subnixus ad aram
<cyprianus_gallus. hept. 3.86> peccati uotique reus paribusque columbis
<cyprianus_gallus. hept. 3.87> Femina, decurso quae fit iam menstrua mense.
<cyprianus_gallus. hept. 3.88> foedatur sanie madida, quae promitur aluo.
<cyprianus_gallus. hept. 3.89> et quidquid tangit, maculat, dum septimus exit
<cyprianus_gallus. hept. 3.90> lucifero redeunte dies; sin auctius urget
<cyprianus_gallus. hept. 3.91> unda nocens certique abscedit temporis ordo.
<cyprianus_gallus. hept. 3.92> indiscreta mali facies idemque reati
<cyprianus_gallus. hept. 3.93> finis erit, sanctam si promat munus ad aram
<cyprianus_gallus. hept. 3.94> ex his, quas domino constat placuisse uolucres.
<cyprianus_gallus. hept. 3.95> Interea extinctis mento sub crimine natis
<cyprianus_gallus. hept. 3.96> Aaronis proceris dominus haec intimat ingens.
<cyprianus_gallus. hept. 3.97> ut, quia praetentis dimissa umbracula uelis
<cyprianus_gallus. hept. 3.98> altar habet sacraque simul praenubitur arca,
<cyprianus_gallus. hept. 3.99> temporibus certis sese referatque locetque
<cyprianus_gallus. hept. 3.100> sacerdos pia uota ferens, quia sanctus ibidem
<cyprianus_gallus. hept. 3.101> consistat dominus albenti in nube uiden'lus.
<cyprianus_gallus. hept. 3.102> sic tamen ut uitulum proprio pro crimine mactet.
<cyprianus_gallus. hept. 3.103> proque synagoga similes mox immolet hircos.
<cyprianus_gallus. hept. 3.104> sorte sub oblata, unus qua deuius erret.
<cyprianus_gallus. hept. 3.105> peccantum delicta ferens secumque recondens.
<cyprianus_gallus. hept. 3.106> ast alius placidam ut domino mactetur ad aram.
<cyprianus_gallus. hept. 3.107> optima siderei laturus commoda doni.
<cyprianus_gallus. hept. 3.108> Bestia uel uolucris, nullo quae sanguine fuso
<cyprianus_gallus. hept. 3.109> functa fuit, nullis prandentum est congrua mensis:
<cyprianus_gallus. hept. 3.110> idcirco, quoniam multorum in sanguine mens est.
<cyprianus_gallus. hept. 3.111> atque etiam si forte pecus mucrone peremptum
<cyprianus_gallus. hept. 3.112> laxant croceam sectis de faucibus undam.
<cyprianus_gallus. hept. 3.113> debet terra tegi. ne sit non condita fraudi.
<cyprianus_gallus. hept. 3.114> Instruit hinc dominus, quae sint consortia noxae
<cyprianus_gallus. hept. 3.115> quaeue iuuent parili concordia pectora nexu.
<cyprianus_gallus. hept. 3.116> quae certis digesta modis hic explicat ordo:
<cyprianus_gallus. hept. 3.117> inprimis genetrix cubili accommoda non est.
<cyprianus_gallus. hept. 3.118> in quo nupta iacet. nullumque -agnouerit usum
<cyprianus_gallus. hept. 3.119> excepta pietate sui mens sedula nati.
<cyprianus_gallus. hept. 3.120> ut quae paternis nonnumquam amplexibus haesit.
<cyprianus_gallus. hept. 3.121> hoc germana modo, eadem de matre creata.
<cyprianus_gallus. hept. 3.122> aut neptis inspecta tibi natoue nataeue:
<cyprianus_gallus. hept. 3.123> non amita affectu nec sit matertera foedo
<cyprianus_gallus. hept. 3.124> iunctior inue nurum noxalis luxus oberret.
<cyprianus_gallus. hept. 3.125> uel nuptam. quam frater habet; non nouerit usum
<cyprianus_gallus. hept. 3.126> filia, quem genetrix. lectoue incumbat eodem.
<cyprianus_gallus. hept. 3.127> uni mixta uiro, coniunctaque nomina turpet.
<cyprianus_gallus. hept. 3.128> si nouerca fiat canorum feta nepotum.
<cyprianus_gallus. hept. 3.129> ut quae priuigno coniungitur. et duas uno
<cyprianus_gallus. hept. 3.130> germanas cohibere sinu res absona iuri est.
<cyprianus_gallus. hept. 3.131> uel quam coniuncta uobis de plebe capessit
<cyprianus_gallus. hept. 3.132> proximus; haut natus detur seruire potenti.
<cyprianus_gallus. hept. 3.133> ne uetito nomen domini uioletur in actu.
<cyprianus_gallus. hept. 3.134> masculus obsceno ne sit permixtus amore.
<cyprianus_gallus. hept. 3.135> ueu sexum deturpa tuum. nec quadrupes ulla
<cyprianus_gallus. hept. 3.136> nouerit informes coitus nuptaeue uiriue:
<cyprianus_gallus. hept. 3.137> crimina quae propter dominum laesere potentem
<cyprianus_gallus. hept. 3.138> gentes multimodae, terraque his omnibus iras
<cyprianus_gallus. hept. 3.139> exhibet et sordes, quibus est infecta, refutat.
<cyprianus_gallus. hept. 3.140> at cum triticeas tondet iam messor aristas.
<cyprianus_gallus. hept. 3.141> uel cum flauentes resecat uindemitor uuas.
<cyprianus_gallus. hept. 3.142> nemo legat totum, ut pars linquatur egenti.
<cyprianus_gallus. hept. 3.143> quae suprema fuit. mendum ne dixerit ullus.
<cyprianus_gallus. hept. 3.144> neu furtis seruire uelit nec perdere fratrem
<cyprianus_gallus. hept. 3.145> nec super iniustum iurandi inponere iura.
<cyprianus_gallus. hept. 3.146> laedere ne libeat quemquam uel rapta tenere.
<cyprianus_gallus. hept. 3.147> neue operi pretium demat mercede locati
<cyprianus_gallus. hept. 3.148> uel una sub nocte um: neu dicere surdo
<cyprianus_gallus. hept. 3.149> surde uelis damnumue exprobres corporis ulli.
<cyprianus_gallus. hept. 3.150> iudicis arbitrium ne sit propensius umquam
<cyprianus_gallus. hept. 3.151> in laeuum dextrumue latus. quia pauperis una
<cyprianus_gallus. hept. 3.152> eximiique uiri debet persona uideri
<cyprianus_gallus. hept. 3.153> illis. qui posita rectum discernere lance
<cyprianus_gallus. hept. 3.154> mente queunt docili. mox turgida pectora frena,
<cyprianus_gallus. hept. 3.155> inuisus ne forte fias. dum despicis omnes.
<cyprianus_gallus. hept. 3.156> oderis aut fratrem. tacita si cogeris ira,
<cyprianus_gallus. hept. 3.157> sed castiga magis coramque euolue locato,
<cyprianus_gallus. hept. 3.158> ut uitet commissa prius mentemque reformet.
<cyprianus_gallus. hept. 3.159> et cum iura tibi fuerint commissa nocendi,
<cyprianus_gallus. hept. 3.160> motus pone libens iramque emitiga totam,
<cyprianus_gallus. hept. 3.161> pectore quae tacito dudum contracta uigebat;
<cyprianus_gallus. hept. 3.162> ne dominus sis ipse tui uindexque doloris.
<cyprianus_gallus. hept. 3.163> utque tuis cupies iucunda et commoda rebus.
<cyprianus_gallus. hept. 3.164> sic fratri deposce tuo. ne dissona mens sit.
<cyprianus_gallus. hept. 3.165> hoc seruate uiri sanctoque insistite iuri.
<cyprianus_gallus. hept. 3.166> Sint iumenta tuis subnixa et subdita plaustris
<cyprianus_gallus. hept. 3.167> corpore consimili, nec taurum iunge caballo.
<cyprianus_gallus. hept. 3.168> frena regens; uirides inter nec spargito uites
<cyprianus_gallus. hept. 3.169> farra serens: uestisque tibi nec discolor ulla
<cyprianus_gallus. hept. 3.170> diuerso sit texta modo filoue biformi.
<cyprianus_gallus. hept. 3.171> diligit ancillam si quis mercede seorsa.
<cyprianus_gallus. hept. 3.172> .. nondum iure dato, quod seruis missio praestat
<cyprianus_gallus. hept. 3.173> et data libertas, mortali crimine caret.
<cyprianus_gallus. hept. 3.174> puella si non iuncta uiro sensum coniunxerit unum,
<cyprianus_gallus. hept. 3.175> si facilis nullo coitus luctamine praestat.
<cyprianus_gallus. hept. 3.176> lenitur per uota deus. si de grege molli
<cyprianus_gallus. hept. 3.177> uotiuus aries domini mactetur ad aram.
<cyprianus_gallus. hept. 3.178> insita siluestri quotiens sunt germina trunco.
<cyprianus_gallus. hept. 3.179> carpite post ternos nequaquam poma decembres.
<cyprianus_gallus. hept. 3.180> sed summo sacrate deo; quia quintus edendi
<cyprianus_gallus. hept. 3.181> iura dabit uobis licitis cum uictibus annus.
<cyprianus_gallus. hept. 3.182> auguriis seruire nega atque auspicia orsa
<cyprianus_gallus. hept. 3.183> pro ueris audire fuge; rectumque capillum
<cyprianus_gallus. hept. 3.184> crispanti rutilare coma. uel carpere barbam.
<cyprianus_gallus. hept. 3.185> aut ferro signare cutem, uel stigmata membris
<cyprianus_gallus. hept. 3.186> indere corporeis haut umquam mitia membris.
<cyprianus_gallus. hept. 3.187> filia blandiloquis ne sit te mancipe moechis
<cyprianus_gallus. hept. 3.188> aut turpi transcripta toro; cantuque medentes
<cyprianus_gallus. hept. 3.189> euitate uiros; dignaque accersite noxa.
<cyprianus_gallus. hept. 3.190> si iuuenis uetulo non adsurrexerit, et si
<cyprianus_gallus. hept. 3.191> barbato cuicumque puer, quia grandior aeuo'
<cyprianus_gallus. hept. 3.192> postulat officium, paternis quod datur annis.
<cyprianus_gallus. hept. 3.193> sit modio mensura tuo non debilis umquam:
<cyprianus_gallus. hept. 3.194> nec trutinam serues, cui sit semuncia fraudis.
<cyprianus_gallus. hept. 3.195> iustus iusta deus quocumque exquirit in actu.
<cyprianus_gallus. hept. 3.196> et qui uentriloquos poscunt responsa. refuta.
<cyprianus_gallus. hept. 3.197> defunctum propter nullus deponere barbam
<cyprianus_gallus. hept. 3.198> aut nudare caput studeat frontemue serenam
<cyprianus_gallus. hept. 3.199> polluat aut quidquam, quo sit deformior, optet.
<cyprianus_gallus. hept. 3.200> femina, noctiuagus si quam possedit adulter.
<cyprianus_gallus. hept. 3.201> coniugio est indigna uiri, quem postea sumat.
<cyprianus_gallus. hept. 3.202> et quae de sensu, quo sunt diuortia, missa est.
<cyprianus_gallus. hept. 3.203> nesciat alterius thalamos; purusque sacerdos
<cyprianus_gallus. hept. 3.204> omnibus in rebus nitidum praestabit oliuum.
<cyprianus_gallus. hept. 3.205> quo perfusa prius sacrati uerticis arx est.
<cyprianus_gallus. hept. 3.206> huic coniunx de gente sua conpertaque soli
<cyprianus_gallus. hept. 3.207> haereat et uiduam uitet luxuue nocentem.
<cyprianus_gallus. hept. 3.208> ne maculosa fiat uetita de matre propago.
<cyprianus_gallus. hept. 3.209> et si quis uitium quodcumque in corpore gestat.
<cyprianus_gallus. hept. 3.210> (ille) haud dignus erit, qui (munia) sancta capessat.
<cyprianus_gallus. hept. 3.211> corpora pura placent, maculis haut inlita foedis.
<cyprianus_gallus. hept. 3.212> femineus quae luxus habet, cum uota sacrantur.
<cyprianus_gallus. hept. 3.213> quae captu pro quisque suo deuouit ad altar.
<cyprianus_gallus. hept. 3.214> quin et uela simul nequaquam iungere fas est;
<cyprianus_gallus. hept. 3.215> nam maculis sordent. purus est rector in altis.
<cyprianus_gallus. hept. 3.216> filia sanctifici fuerit si tradita uatis
<cyprianus_gallus. hept. 3.217> externi sub iura uiri, libamina prima
<cyprianus_gallus. hept. 3.218> nequaquam contingat edens: si coniuge functo
<cyprianus_gallus. hept. 3.219> aedibus in patriis coepit consistere, sumat
<cyprianus_gallus. hept. 3.220> quem genitor, secura cibum panemque uicissim.
<cyprianus_gallus. hept. 3.221> quod si sancta manu quicumque admouerit 011
<cyprianus_gallus. hept. 3.222> nescius, ob culpam quintas deportet ad altar.
<cyprianus_gallus. hept. 3.223> Pendeat ante tholum lychnus laquearibus altis,
<cyprianus_gallus. hept. 3.224> noctibus ut praestet flammatum lumen oliuum.
<cyprianus_gallus. hept. 3.225> ne decursa dies pallentes misceat umbras
<cyprianus_gallus. hept. 3.226> aedibus in domini sanctaque altaria condat.
<cyprianus_gallus. hept. 3.227> Haec inter calidv iuuenes duo felle mouentur:
<cyprianus_gallus. hept. 3.228> hic Hebraeus erat. alius generatus Aegypto.
<cyprianus_gallus. hept. 3.229> dumque alterna sibi dicunt maledicta frementes.
<cyprianus_gallus. hept. 3.230> inmensuni domini nomen fuscare querella
<cyprianus_gallus. hept. 3.231> non timuit Iudaeus iners. dum ducitur ira.
<cyprianus_gallus. hept. 3.232> quod facinus propter castrorum ex aggere tractus
<cyprianus_gallus. hept. 3.233> et positus campi medio. mandante loquella
<cyprianus_gallus. hept. 3.234> sublimis domini. saxorum concidit ictu.
<cyprianus_gallus. hept. 3.235> percurrit pia iura deus atque omnia pandit.
<cyprianus_gallus. hept. 3.236> Indigus alterius quotiens uult sumere nummos
<cyprianus_gallus. hept. 3.237> pignore deposito. si rus addixerit illi,
<cyprianus_gallus. hept. 3.238> cuius poscit opem, reddat sibi credita promptim,
<cyprianus_gallus. hept. 3.239> cum fuerit ditata manus. atque illa receptet,
<cyprianus_gallus. hept. 3.240> quae fuerant transcripta prius; in perpete uita
<cyprianus_gallus. hept. 3.241> indigus extiterit. illo fit liber in anno.
<cyprianus_gallus. hept. 3.242> quo cunctis est missa quies et dulce leuamen.
<cyprianus_gallus. hept. 3.243> quod si forte domum media quis mancipet urbe,
<cyprianus_gallus. hept. 3.244> restituat hic aera sibi commissa per annum.
<cyprianus_gallus. hept. 3.245> ne post emissum dimittat praedia tempus.
<cyprianus_gallus. hept. 3.246> sic tamen orantum danda est pecunia dextris,
<cyprianus_gallus. hept. 3.247> exigat inplicitum ne post usura lucellum.
<cyprianus_gallus. hept. 3.248> quisquis inops tenuem uitae non sustinet usum
<cyprianus_gallus. hept. 3.249> ac duros perferre dies, meliusque putabit
<cyprianus_gallus. hept. 3.250> subdere se domino iam libertate remota,
<cyprianus_gallus. hept. 3.251> non ferat ille iugum ueluti de serua creatus,
<cyprianus_gallus. hept. 3.252> sed uelut adscitus positae mercedis ad actum,
<cyprianus_gallus. hept. 3.253> donec decurso redeat iam tempore liber,
<cyprianus_gallus. hept. 3.254> quo cunctis concessa simul sunt otia rebus.
<cyprianus_gallus. hept. 3.255> ac si ceu domini imperio distractus abibit,
<cyprianus_gallus. hept. 3.256> proximus hunc redimat, aut, si non adfuit ille,
<cyprianus_gallus. hept. 3.257> contribulis quicumque sui commercia fratris
<cyprianus_gallus. hept. 3.258> iussus agat iugumque uiro seruile sequestret.
<cyprianus_gallus. hept. 3.259> nam si legitimo fuerit diuenditus aere,
<cyprianus_gallus. hept. 3.260> seruiet, optato ueniat dum tempus in anno,
<cyprianus_gallus. hept. 3.261> quo cuncti sua iura simul dimissa resumunt.
<cyprianus_gallus. hept. 3.262> aut, si parua fuit annorum summa, labore
<cyprianus_gallus. hept. 3.263> conpleat hanc proprio manuum quem praestitit actu.
<cyprianus_gallus. hept. 3.264> sic abeat, quocumque uolet, secumque reducat
<cyprianus_gallus. hept. 3.265> libera securos pariter cum coniuge natos.
<cyprianus_gallus. hept. 3.266> talia sincero condentem pectore iussa
<cyprianus_gallus. hept. 3.267> pax tranquilla manet, nullo quam bella tumultu
<cyprianus_gallus. hept. 3.268> proturbare queunt; longos sed missa per annos
<cyprianus_gallus. hept. 3.269> otia multimodo conplebunt horrea fructu.
<cyprianus_gallus. hept. 3.270> quin etiam si tela ferox destrinxent hostis,
<cyprianus_gallus. hept. 3.271> exigua. bellante manu detrusus abibit,
<cyprianus_gallus. hept. 3.272> quam libet inmensas acies in proelia ducat.
<cyprianus_gallus. hept. 3.273> ast illum, qui iussa dei sublimia uitat,
<cyprianus_gallus. hept. 3.274> mortis terror aget, ceu ferrum torqueat hostis,
<cyprianus_gallus. hept. 3.275> praecipitique fuga trepida condetur in urbe.
<cyprianus_gallus. hept. 3.276> hinc postrema fames morbis pallentibus illum
<cyprianus_gallus. hept. 3.277> ambiet et saturus quamuis ieiuna putabit
<cyprianus_gallus. hept. 3.278> ora sibi semperque metu redeunte timebit.
<cyprianus_gallus. hept. 3.279> ac si conlibitum portis bipatentibus ire,
<cyprianus_gallus. hept. 3.280> quo sensus duxere sui, hunc maesta per agros
<cyprianus_gallus. hept. 3.281> undique desertos heremus confundet euntem,
<cyprianus_gallus. hept. 3.282> raptoresque lupos et quae sunt dente uel ungui
<cyprianus_gallus. hept. 3.283> terribiles per rura ferae, plus triste timebit:
<cyprianus_gallus. hept. 3.284> et quamuis pingui generetur caespite terrae
<cyprianus_gallus. hept. 3.285> uerna seges, teneras culmis non promet aristas.
<cyprianus_gallus. hept. 3.286> natorum tum membra pater ceu dulcia morsu
<cyprianus_gallus. hept. 3.287> adpetet atque fame genetrix demittet ad aluum.
<cyprianus_gallus. hept. 3.288> quod genuit fecunda prius. tum uincula captis
<cyprianus_gallus. hept. 3.289> inponet iam uictor ouans flammaeque micantes
<cyprianus_gallus. hept. 3.290> adtollent rutilos per tecta ingentia crines,
<cyprianus_gallus. hept. 3.291> urbibus in cinerem uersis, quae foeda gerentes
<cyprianus_gallus. hept. 3.292> ambierant ualido quondam tutamine muri.
<cyprianus_gallus. hept. 3.293> deficient tituli, uaiiai-um insignia laudum;
<cyprianus_gallus. hept. 3.294> et quae pulchra prius fuerant, destructa peribunt,
<cyprianus_gallus. hept. 3.295> ut deus in celsis semper uenerandus ametur,
<cyprianus_gallus. hept. 3.296> idola quem nequeunt mentito adtingere cultu.
<cyprianus_gallus. hept. 3.297> Quae deinde in uotis maneat taxatio dragmae,
<cyprianus_gallus. hept. 3.298> femina si fuerit seu mas donatus ad altar,
<cyprianus_gallus. hept. 3.299> perscripsit rubrica dei, seu grandior aeuo,
<cyprianus_gallus. hept. 3.300> seu puer aut uirgo nondum pubentibus annis,
<cyprianus_gallus. hept. 3.301> seu domus aut fundus, seu quidquid mente dicatur,
<cyprianus_gallus. hept. 3.302> cum secura deo gaudet mens credere summo,
<cyprianus_gallus. hept. 3.303> seu cum sollicitis agitur permota periclis,
<cyprianus_gallus. hept. 3.304> ni quibus inplicitus ne sese inuolueret error,
<cyprianus_gallus. hept. 3.305> pars expressa manet, pars est concredita uati,
<cyprianus_gallus. hept. 3.306> ut decimos etiam taxet sententia fructus.
<cyprianus_gallus. hept. 3.307> si libitum retinere pecus agrumue domumue,
<cyprianus_gallus. hept. 3.308> donantis sub iure fuit: mox pendat ad altar
<cyprianus_gallus. hept. 3.309> commoda quae pretiis indunt concordia nummi.
