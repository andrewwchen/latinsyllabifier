<victorinus. de_mach. 1> Rex fuit Antiochus Syriae ditissimus olim,
<victorinus. de_mach. 2> in cuius regno mater natique fuisse
<victorinus. de_mach. 3> septem, ut fama refert, de sancta gente creati:
<victorinus. de_mach. 4> quos cura assiduo generis meminisse iubebat,
<victorinus. de_mach. 5> et legi seruire datae: sic nanque uolentes
<victorinus. de_mach. 6> de populo meliore dei sua iura tenebant.
<victorinus. de_mach. 7> rex auidus mutare fidem, mutare timorem
<victorinus. de_mach. 8> uoluit, et ut populo pariter misceret iniquo
<victorinus. de_mach. 9> praemia promittit matri, promittit et illis,
<victorinus. de_mach. 10> et quicquid posset totum perquirere regnum,
<victorinus. de_mach. 11> si demutaret mentes, sensusque priores,
<victorinus. de_mach. 12> cogeret et natos alios sibi fingere mores.
<victorinus. de_mach. 13> illa. negat, tacitumque premit sub corde dolorem.
<victorinus. de_mach. 14> hanc postquam nulla potuit compellere praeda,
<victorinus. de_mach. 15> tentauit primum tormentis uincere saeuis.
<victorinus. de_mach. 16> pertulit illa tamen gemitus, et tristia regis
<victorinus. de_mach. 17> uerbera non timuit. uictum se uidit ut ille,
<victorinus. de_mach. 18> heu quid agam, dixit: uincor, quid plura? dolendo,
<victorinus. de_mach. 19> non tamen effugies, plus est quod plura dolebis,
<victorinus. de_mach. 20> in natos saeuibo tuos, licet improba perstes,
<victorinus. de_mach. 21> hac certe ratione meum sanabo dolorem.
<victorinus. de_mach. 22> Sustulit illa manus, caelumque inspexit in altum
<victorinus. de_mach. 23> emisit gemitus, et talia uerba loquuta est:
<victorinus. de_mach. 24> tu licet et gazas tradas, et regna tyranne,
<victorinus. de_mach. 25> non capimur regum donis, nec munera sanctis
<victorinus. de_mach. 26> eripient promissa dei: spes certior illa est,
<victorinus. de_mach. 27> quae uitam nobis promittit tempore longo:
<victorinus. de_mach. 28> hanc sequor, hanc didici: non lubrica tangere regna.
<victorinus. de_mach. 29> sumere diuitias facile est, et perdere uitam.
<victorinus. de_mach. 30> sed licet et flammas post uerbera saeua millelis,
<victorinus. de_mach. 31> nil mutare potes: primis accepimus annis
<victorinus. de_mach. 32> uirtutem cum lege datam: mihi linquere certum est
<victorinus. de_mach. 33> quicquid saeue iubes. natis quod nunc dominaris,
<victorinus. de_mach. 34> hoc solum poteris, matrem turbare timore.
<victorinus. de_mach. 35> est mihi nanque deus spes, est mihi certa meorum,
<victorinus. de_mach. 36> per quem iam sperem te nullum uincere posse,
<victorinus. de_mach. 37> coelum faue, coelique parens, te iusta rogamus.
<victorinus. de_mach. 38> rex furit Antiochus, turbataque corda tumebant,
<victorinus. de_mach. 39> concutit et saeuos testatus lumine uultus.
<victorinus. de_mach. 40> miraturque diu possit quod foemina tantum.
<victorinus. de_mach. 41> miles, ait, pare regi, quoque pare satelles,
<victorinus. de_mach. 42> uos famuli parete mihi, date regna furenti
<victorinus. de_mach. 43> foemineo tormenta malo, saeuire furentem
<victorinus. de_mach. 44> foemina me cogit, quod plus est, foemina uincit
<victorinus. de_mach. 45> regis iussa sui. sed non impune locuta est.
<victorinus. de_mach. 46> membratim pereat: septem nam perfida natos
<victorinus. de_mach. 47> intra regna tenet, quorum qui primus habetur,
<victorinus. de_mach. 48> hic primus pereat: pereant sic ordine cuncti,
<victorinus. de_mach. 49> cratibus impositos subiectis urere flammis
<victorinus. de_mach. 50> cernat ut ipsa suos, sic cernat aspera natos
<victorinus. de_mach. 51> poena aut quem maneat, celeres decet esse ministros.
<victorinus. de_mach. 52> Interea foecunda parens iam crine soluta
<victorinus. de_mach. 534> astitit hortanti similis. iam pectore nudo
<victorinus. de_mach. 54> ubera protendens, natorum alimenta suorum :
<victorinus. de_mach. 55> non confusa stetit. natumque ut uidit ad ignes
<victorinus. de_mach. 56> inconstante gradu timidum procedere. dixit:
<victorinus. de_mach. 57> tu mea progenies, tu prima, respice matrem,
<victorinus. de_mach. 58> tu nunc certe meus. me iam tu nate memento,
<victorinus. de_mach. 59> te primum peperi, tu nunc imitare parentem,
<victorinus. de_mach. 60> sume meos mores. et regem uince tacendo
<victorinus. de_mach. 61> tu poteris durare diu: sic tempora uinces
<victorinus. de_mach. 62> perfida. ne superet sanctos uiolentia Regis.
<victorinus. de_mach. 63> utere consilio, Regis ne damna timete,
<victorinus. de_mach. 64> fortior est isto saxoque potentior ipso:
<victorinus. de_mach. 65> ingredere ut iuuenis, patienter uince dolorem.
<victorinus. de_mach. 66> Ille modo ad matrem uultus, modo tollit in altum,
<victorinus. de_mach. 67> dumque tacet. tacitusque rogat quem debet, et orat,
<victorinus. de_mach. 68> non sensit rapidos subiectos cratibus ignes,
<victorinus. de_mach. 69> corpus inane fuit. mater gauisa dolore est,
<victorinus. de_mach. 70> et dixit: Vici, uineam si saepius orem.
<victorinus. de_mach. 71> duret natorum uirtus incognita Regi.
<victorinus. de_mach. 72> sed iam nota deo, populi qui pectora nouit.
<victorinus. de_mach. 73> Finierat primi partus foecunda dolorem,
<victorinus. de_mach. 74> sed remanente metu pro pluribus anxia mater,
<victorinus. de_mach. 75> dissimulatque tamen, ne Regem gaudia tangant.
<victorinus. de_mach. 76> rex stupet Antiochus. nec credit posse sequentes
<victorinus. de_mach. 77> poenae tale genus simile peruincere natos.
<victorinus. de_mach. 78> coepta iubet peragi. mater non territa mansit.
<victorinus. de_mach. 79> sed tamen ut uidit pallentem assistere natum,
<victorinus. de_mach. 80> haec secum uoluens. aliqua iam parte leuata:
<victorinus. de_mach. 81> ecce secunda mihi partus producitur aetas.
<victorinus. de_mach. 82> quam similis fratri formoso pectore, dura
<victorinus. de_mach. 83> si sequeris primi partus uestigia nostri
<victorinus. de_mach. 84> esse meus poteris. et sic reparare salutem.
<victorinus. de_mach. 85> quam iam frater habet. matris praecepta secutus.
<victorinus. de_mach. 86> pone meus. Regisque minas contemne furentis.
<victorinus. de_mach. 87> regnaque quaeque paruula habentia tempora dantur.
<victorinus. de_mach. 88> non poterit post ista tibi Rex iste nocere.
<victorinus. de_mach. 89> temporis ecce leuis accensus cogitur ignis
<victorinus. de_mach. 90> uirtutis locus est. languentem pone timorem.
<victorinus. de_mach. 91> sume mores nostri generis si sensus inhaeret.
<victorinus. de_mach. 92> hic qui sceptra tenet. regno qui saeuit in isto.
<victorinus. de_mach. 93> tempus inane cogit, regnum uitamque creauit.
<victorinus. de_mach. 94> damnarique nocens aeternos sentiet ignes,
<victorinus. de_mach. 95> tu securus eris. turba comitante piorum.
<victorinus. de_mach. 96> accipe nate meos uultus. et respice coelum.
<victorinus. de_mach. 97> autoremque deum per quem tibi uita paratur
<victorinus. de_mach. 98> hac melior. fratrisque tui uestigia calca.
<victorinus. de_mach. 99> non quod Rex iubet. sed quod deus imperat audi
<victorinus. de_mach. 100> sicut erat. monitus matrem coelumque uideret.
<victorinus. de_mach. 101> constitit, atque hilari uultu contemnere Regem
<victorinus. de_mach. 102> coepit. et ut ridens ardentes irruit ignes.
<victorinus. de_mach. 103> collapsusque iacens anima superante quieuit.
<victorinus. de_mach. 104> mater ut hoc uidit rigido sic ore locuta est:
<victorinus. de_mach. 105> felix parte aliqua. cum iam uis. nec potes omnes
<victorinus. de_mach. 106> saeue tyranne meos trucidando uincere natos.
<victorinus. de_mach. 107> te grauior nunc poena manet. crudelis. in igne
<victorinus. de_mach. 108> quam patiere breui: deus hic nanque omnia cernit.
<victorinus. de_mach. 109> iam duo securi contempto Rege manebant.
<victorinus. de_mach. 110> spes melior iam matris erat. iam tertius instat
<victorinus. de_mach. 111> ecce locus poenae. si poena est uincere Regem,
<victorinus. de_mach. 112> et seruire deo. laus est non poena furentis.
<victorinus. de_mach. 113> tertius attrahitur iuuenis iubente tyranno.
<victorinus. de_mach. 114> qui nondum sanatus erat furor intus et ira
<victorinus. de_mach. 115> saeuibat pariter. quod fortia pectora fratrum
<victorinus. de_mach. 116> uiderat impauidi Regis superasse furorem.
<victorinus. de_mach. 117> constitit ante pedes iuuenis florentibus annis
<victorinus. de_mach. 118> egregius forma. dignus qui regna teneret
<victorinus. de_mach. 119> dignior Antiocho. et sic meliora secutus
<victorinus. de_mach. 120> regna uolente deo. Mater cui talia fatur:
<victorinus. de_mach. 121> accipe nate tuae securus dicta parentis.
<victorinus. de_mach. 122> accipe. ne segnis reddas uirtutis honorem.
<victorinus. de_mach. 123> sunt tibi iam fratres pietatis sede manentes,
<victorinus. de_mach. 124> iam locus est melior. quam regna labentia Regis,
<victorinus. de_mach. 125> quorum si proprios attingis pectore sensus
<victorinus. de_mach. 126> uictor apud populos Regem superasse fereris,
<victorinus. de_mach. 127> sicut fama tuos iam misit in omnia fratres :
<victorinus. de_mach. 128> huc accede precor. sunt haec. sunt apta dolenti
<victorinus. de_mach. 129> contempsisse nefas. et iura relinquere Regis
<victorinus. de_mach. 130> indomiti. quem nulla manet post ista uoluptas.
<victorinus. de_mach. 131> At iuuenis tacito mittebat murmure uocem
<victorinus. de_mach. 132> oranti similis, palmas tendebat in altum.
<victorinus. de_mach. 133> subnixoque genu matris pingebat in ore
<victorinus. de_mach. 134> qua licet aspectum corpus, qua turba tenebat.
<victorinus. de_mach. 135> qui simul admonitus cratem conscendit in ignem
<victorinus. de_mach. 136> intrepidus, certaque fide sua membra locauit.
<victorinus. de_mach. 137> sanctaque quae superest anima inuiolata recessit.
<victorinus. de_mach. 138> conciderant flammae tepida remanente fauilla
<victorinus. de_mach. 139> illaesum corpus tellus adaperta recepit.
<victorinus. de_mach. 140> At mater dubitans gemitus an gaudia sumat.
<victorinus. de_mach. 141> haesitat, et querulo sic est sermone locuta:
<victorinus. de_mach. 142> quid nunc dire paras? iussis paremus et omnes
<victorinus. de_mach. 143> munera sed partus custos ne subtrahat ulla,
<victorinus. de_mach. 144> sed licet ipse uelis non sum passura tyranne:
<victorinus. de_mach. 145> omnes nam pariter pereant certamine tanto,
<victorinus. de_mach. 146> temporis ipse tui mutes licet horride poenam,
<victorinus. de_mach. 147> duraque quae sanctis eadem sententia natis
<victorinus. de_mach. 148> sed grauiora paras, si sunt grauiora, minari,
<victorinus. de_mach. 149> quodque meos cernis uultus horrore teneri,
<victorinus. de_mach. 150> gauderes parte quoties decernis in isto.
<victorinus. de_mach. 151> Ardet at ipse magis rapida rex concitus ira.
<victorinus. de_mach. 152> cotemnique putat, nec sicut caetera fratrum
<victorinus. de_mach. 153> turba ferat poenas. matrem hoc quaerere sentit
<victorinus. de_mach. 154> dura in exitium quartum adducere natum
<victorinus. de_mach. 155> pene manu uoluit, lassati nanque ministri
<victorinus. de_mach. 156> nec regis furias. nec regem ferre uolebant.
<victorinus. de_mach. 157> proh pudor, erubuit uultus ostendere matri
<victorinus. de_mach. 158> natus, et attonita mente confundere coepit.
<victorinus. de_mach. 159> hunc postquam stantem summisso lumine uidit,
<victorinus. de_mach. 160> talibus aggreditur dictis, monitura timentem:
<victorinus. de_mach. 161> a primo quartus partus mihi quartus ab imo,
<victorinus. de_mach. 162> quae nunc uerba tibi. quae possum dicere nate?
<victorinus. de_mach. 163> hoc nisi quod solum durata potentia tecum
<victorinus. de_mach. 164> sit simul et uirtus, sanctaeque originis auctor
<victorinus. de_mach. 165> illi debemus regi quodcunque rogamur.
<victorinus. de_mach. 166> ille dedit nobis Abraham cum semine sancto.
<victorinus. de_mach. 167> per quem nobilitas, per quem genus omne probatur,
<victorinus. de_mach. 168> quod manet in dominum. sanctus qui nascitur Isac.
<victorinus. de_mach. 169> tunc cum iam nullum natum sperare senectus
<victorinus. de_mach. 170> sponte sua poterat, sterilis qUIa Sarra manebat.
<victorinus. de_mach. 171> attamen haec peperit, generique propagine coepta
<victorinus. de_mach. 172> ex insperato remanent tibi Sarra nepotes,
<victorinus. de_mach. 173> Esau et patriam deductus Iacob in unam.
<victorinus. de_mach. 174> quos precibus partu gemino peperisse Rebecca,
<victorinus. de_mach. 175> hinc sumus. hinc orimur. genus hoc tibi, nate petendum.
<victorinus. de_mach. 176> tu tibi pande uiam generis. qui arce priorum.
<victorinus. de_mach. 177> quorum progenies totum dispersa per orbem,
<victorinus. de_mach. 178> inuidiam patitur, dominum quia sola potentem
<victorinus. de_mach. 179> mente colit, mixtae nec turbae accepit iniquae.
<victorinus. de_mach. 180> quid tibi cum tristi uultu quid lumina terrae
<victorinus. de_mach. 181> fixa tenes? coelum potius, coelique parentem
<victorinus. de_mach. 182> conspice, ne dubita. mater tibi prospera monstrat.
<victorinus. de_mach. 183> quicquid id est. patienter audi, consenti 
<victorinus. de_mach. 184> turba nate meae numerumque hortare sequentum.
<victorinus. de_mach. 185> Nec decreta parens luctus et gaudia mixta
<victorinus. de_mach. 186> finierat claros monitus, tum luminis orbes
<victorinus. de_mach. 187> ipse leuat, matremque oculis attendere coepit.
<victorinus. de_mach. 188> nil iam triste gerens. Habitus. uultusque fatentur
<victorinus. de_mach. 189> se timuisse nihil. nisi tristia uulnera matris
<victorinus. de_mach. 190> per partus diuisa suos: sed et ipse citato
<victorinus. de_mach. 191> elapsus manibus cursu conscendit in ignes,
<victorinus. de_mach. 192> mira loquar, non flamma comas, non contigit ora.
<victorinus. de_mach. 193> exanime ut corpus flammas superauerat ignis,
<victorinus. de_mach. 194> ore patente tamen tacite qua spiritus iret
<victorinus. de_mach. 195> unde acceptus erat pariter cum sanguine fugit.
<victorinus. de_mach. 196> hoc ipso est gauisa parens, quod qui modo tristi
<victorinus. de_mach. 197> constiterat uultu, fretus quod pectore tuto
<victorinus. de_mach. 198> paruerit monitis, Regis contemptor et irae.
<victorinus. de_mach. 199> sic exorta tamen cum Rex dubitaret in illos
<victorinus. de_mach. 200> qui superant gemitusque daret, pia turba ministri
<victorinus. de_mach. 201> Regem execrantur, tanto sermone querentes:
<victorinus. de_mach. 202> protrahe, quid dubitas ? nulli iam parcere debes.
<victorinus. de_mach. 203> nec potes, ut cupias, decretum rumpere nulli:
<victorinus. de_mach. 204> appello regem totum qui temperat orbem,
<victorinus. de_mach. 205> qui mare, qui coelum, coeli cui sydera parent:
<victorinus. de_mach. 206> quod nisi producis, timor est, iam segnius instat,
<victorinus. de_mach. 207> iam sentis quem poena petat, iam gloria nobis
<victorinus. de_mach. 208> parte in utraque manet, liceat producere nullis:
<victorinus. de_mach. 209> nam quoscunque tuum iussisti excedere regnum,
<victorinus. de_mach. 210> forsitan hoc mortem credas furiose tyranne.
<victorinus. de_mach. 211> longa magis uita est. regnoque potentior isto
<victorinus. de_mach. 212> quod regis, extrema huius iam parte moraris?
<victorinus. de_mach. 213> hos quoque si metuis superant aetate minores. ^
<victorinus. de_mach. 214> contemptuque simul uici tua regna superbe.
<victorinus. de_mach. 215> sed perage imperium, nec partus diuide nostros,
<victorinus. de_mach. 216> hos quoque da flammis, et uiribus utere regni,
<victorinus. de_mach. 217> mortalis tamen es, nec in aeuum regna tenebis.
<victorinus. de_mach. 218> Concipit Antiochus furias, saeuusque tyrannus
<victorinus. de_mach. 219> exhibet. et gemitus intra sua pectora uoluit,
<victorinus. de_mach. 220> consentit cum mente color. tristisque grauatos
<victorinus. de_mach. 221> attollit uultus, et talia uerba profatur:
<victorinus. de_mach. 222> haec tua libertas. et dira potentia linguae,
<victorinus. de_mach. 223> atque hic quem tumida portas ceruice rigorem
<victorinus. de_mach. 224> senties ira tibi Regis. quid tempora possint.
<victorinus. de_mach. 225> si nondum es satiata malis. et fingere tentas
<victorinus. de_mach. 226> laetitiam. luctusque tuos in gaudia uertis,
<victorinus. de_mach. 227> non mutabo necem, gaude. laetare, triumpha,
<victorinus. de_mach. 228> dummodo sic uincas. ut se suprema tuorum.
<victorinus. de_mach. 229> sic furiosa nimis natorum funere gaudes ?
<victorinus. de_mach. 230> hoc quoque do flammis, hoc nec mutare potestas
<victorinus. de_mach. 231> ulla potest decreta, tu laeta uiue superstes 
<victorinus. de_mach. 232> natis orba tuis, et ne mea iussa morentur
<victorinus. de_mach. 233> ordo suos peragat cursus. Producite natum,
<victorinus. de_mach. 234> nec uano pereant ignis dubiusue uidere 
<victorinus. de_mach. 235> Rex post ista reor timor est mihi foemina nullus
<victorinus. de_mach. 236> praecipua de gente tua produceris iudex
<victorinus. de_mach. 237> quam specie mirande puer. cui pectore uirtus
<victorinus. de_mach. 238> firma manet, iam quae poterat uel uincere Regem.
<victorinus. de_mach. 239> Ad quem sic placido mater sermone locuta est:
<victorinus. de_mach. 240> si dare complexus matri tibi nate liceret.
<victorinus. de_mach. 241> confiteor soli post uulnera nate dedissem.
<victorinus. de_mach. 242> sed me dura uetat, et tristis potentia Regis
<victorinus. de_mach. 243> denegat amplexus. dum sit uox libera nobis.
<victorinus. de_mach. 244> et liceat meminisse dei. legemque tenere
<victorinus. de_mach. 245> non a rege datam, sed quam deus arbiter orbis
<victorinus. de_mach. 246> tradidit. et mundi rector, Mosesque petitam
<victorinus. de_mach. 247> accepit, populoque dedit, cum maxima laus est
<victorinus. de_mach. 248> nosse deum. merito cui nos tribuamus honorem.
<victorinus. de_mach. 249> tu modo ne dubita monitis parere parentis:
<victorinus. de_mach. 250> sed uigor et uirtus, penitusque in pectore toto
<victorinus. de_mach. 251> mens maneat iam plena deo. Sic fortior aetas
<victorinus. de_mach. 252> quam Regi sperare fuit. sperare iubentem.
<victorinus. de_mach. 253> o quanta uirtus, quanta est fiducia forti?
<victorinus. de_mach. 254> sed tamen quid dubitas medias euincere flammas?
<victorinus. de_mach. 255> uictor eris, mihi crede puer, uictorque redibis.
<victorinus. de_mach. 256> ossibus et ualidis miscebit corpora neruus,
<victorinus. de_mach. 257> seruatasque animas iterum in noua uiscera reddit.
<victorinus. de_mach. 258> sed ne forte tamen rapidus te terreat ignis,
<victorinus. de_mach. 259> fratrum sume animos. aeternumque inuoca numen.
<victorinus. de_mach. 260> Iussa facit, tacitusque deum testatus, et orat
<victorinus. de_mach. 261> murmure quo poterat, puerum non impedit aetas.
<victorinus. de_mach. 262> non iam timere necem. matrique uolenti
<victorinus. de_mach. 263> paruit. et dicto citius superirruit ignes.
<victorinus. de_mach. 264> cesseruut ffammae, cessit dolor omnis, et una
<victorinus. de_mach. 265> corpus et ignis erat, corpus superauerat ignem.
<victorinus. de_mach. 266> spiritus ante tamen placidas superauerat auras.
<victorinus. de_mach. 267> Laeta dolet tacite mater, pressoque dolore
<victorinus. de_mach. 268> laetitia. luctusque suos in gaudia uertit.
<victorinus. de_mach. 269> non de praeteritis sed de puerilibus annis
<victorinus. de_mach. 270> qui superant, ne forte negent. ne forte timorem
<victorinus. de_mach. 271> concipiant animis. regemque accendere malint.
<victorinus. de_mach. 272> quo minor est aetas. maior metus. anxia secum
<victorinus. de_mach. 273> diuidit et curas, et spes. et sic timor una
<victorinus. de_mach. 274> luctantur. matrisque piae per uiscera cursant.
<victorinus. de_mach. 275> spes tamen est melior natum ut producere uidit.
<victorinus. de_mach. 276> et procul intrare uideo quid possit in isto
<victorinus. de_mach. 277> spes conferre mihi. uultus agnoscere nostros
<victorinus. de_mach. 278> debet, et hic fratrum numero parere suorum.
<victorinus. de_mach. 279> forsitan hunc solum puerilia pectore tangent.
<victorinus. de_mach. 280> indigneque feret, quod sic uelut hostia detur.
<victorinus. de_mach. 281> alloquar, et paucis conabor dicere uerbis:
<victorinus. de_mach. 282> sit memor ut potius generis, quam temporis huius:
<victorinus. de_mach. 283> si te nobilitas generis, si tangit origo.
<victorinus. de_mach. 284> respice nate tuos. et nos quoque respice nate.
<victorinus. de_mach. 285> noli annos memorare tuos, puer incipe furtim
<victorinus. de_mach. 286> pectore ferre deum, tradent hoc secula seclis
<victorinus. de_mach. 287> quod tua sorte petis: det nunc exempla futuris
<victorinus. de_mach. 288> temporibus. dona te precor quoque amplius hic est.
<victorinus. de_mach. 289> cogita quae fugias, et quae meliora petantur.
<victorinus. de_mach. 290> non te sollicitet inanis falacia Regis:
<victorinus. de_mach. 291> et crescant ista nunc in contraria uictor:
<victorinus. de_mach. 292> spiritus extinxit flammas, sic deinde recessit.
<victorinus. de_mach. 293> quod dederat corpus tellus adaperta recepit.
<victorinus. de_mach. 294> sanctaque quae superest anima inuiolata recessit.
<victorinus. de_mach. 295> Quamuis lassa parens per tot sua uulnera Regem
<victorinus. de_mach. 296> pertulit, at summo pariter manibusque supinis
<victorinus. de_mach. 297> has habuit uoces, et talia uerba locuta est:
<victorinus. de_mach. 298> qui tenes imperium coeli, terraeque, marisque.
<victorinus. de_mach. 299> sydera qui coelis. qui das animalia terris,
<victorinus. de_mach. 300> aequoribus pisces, et talia qui uerberas auras
<victorinus. de_mach. 301> ad prima meae cupidae fiducia surgit,
<victorinus. de_mach. 302> qui chaos implicitum caeca caligine misces.
<victorinus. de_mach. 303> diuidis in partes. et das noctemque diemque.
<victorinus. de_mach. 304> lunam cum uario sole, et qui tempora seruent.
<victorinus. de_mach. 305> nocte dieque iubes lumen parere per orbem.
<victorinus. de_mach. 306> et post haec hominem cuius de semine mundus
<victorinus. de_mach. 307> completur, mortale genus et lingua liquescit
<victorinus. de_mach. 308> dissona per gentes. sapor est tamen omnibus unus,
<victorinus. de_mach. 309> sed qui mutauit meritis hominumque loquelas.
<victorinus. de_mach. 310> longa referre mora est, coeptis insistere certum est:
<victorinus. de_mach. 311> tu mare diuisum uirga uoluisti tenere,
<victorinus. de_mach. 312> dum pede per siccum populus transcenderet aequor
<victorinus. de_mach. 313> Aegypti effugiens mortem. regemque Pharaon
<victorinus. de_mach. 314> qui sibi sanctorum numerum seruire iubebat.
<victorinus. de_mach. 315> quem tua maiestas Mose duce transtulit amne.
<victorinus. de_mach. 316> seruatumque tua totum uirtute redemit.
<victorinus. de_mach. 317> terra dabat fructus, quos te cogente ferebat.
<victorinus. de_mach. 318> occupat et totis quaesita lympha latebris,
<victorinus. de_mach. 319> humor erat nullus, cuncti clamore querentes
<victorinus. de_mach. 320> poscebant Mosen dare sitientibus undas.
<victorinus. de_mach. 321> ad quos ille breui sic est sermone locutus:
<victorinus. de_mach. 322> credite posse deum quicquid petieritis illum
<victorinus. de_mach. 323> sed tamen hanc uirgam amnemque diffindere saxum.
<victorinus. de_mach. 324> ut ueniant fontes tota regione morati,
<victorinus. de_mach. 325> percussitque simul. dicto uelocius omnes
<victorinus. de_mach. 326> emisit saxum fontes dulcedine prima.
<victorinus. de_mach. 327> confiteor totus cum sit tibi debitor orbis,
<victorinus. de_mach. 328> tu quicquid possunt gentes. potes omnia solus.
<victorinus. de_mach. 329> tu mortale genus curas. onerasque, leuasque,
<victorinus. de_mach. 330> te precor attonita mente confirma timentem:
<victorinus. de_mach. 331> ne desit fratrum numero meus infimus infans.
<victorinus. de_mach. 332> ignarusque sui. quem iam procul ecce teneri
<victorinus. de_mach. 333> conspicio, turba circunueniente frequenti.hunc
<victorinus. de_mach. 334> propter solum lachrymas, quas comouet aetas,
<victorinus. de_mach. 335> unus enim superest. de quo mihi maxima cura est.
<victorinus. de_mach. 336> ne tener ignoret qua sit de gente creatus.
<victorinus. de_mach. 337> hunc ego si possim secreto apprehendere solum
<victorinus. de_mach. 338> blandirer. patriumque genus, patriamque docerem.
<victorinus. de_mach. 339> sed quacunque tamen potero solatia mittam:
<victorinus. de_mach. 340> parue puer. tenerisque tuis mihi charior annis.
<victorinus. de_mach. 341> charior es regno. uita quoque charior ipsa.
<victorinus. de_mach. 342> tu potes in totum uictricem reddere matrem.
<victorinus. de_mach. 343> tu finis partus. finisque future malorum.
<victorinus. de_mach. 344> si te cura mei tangit. si matris odorem
<victorinus. de_mach. 345> mente create tenes. quamuis et charus, et infans,
<victorinus. de_mach. 346> hoc magis aure pia attende parentis.
<victorinus. de_mach. 347> primum disce puer quid sis post ista futurus.
<victorinus. de_mach. 348> si patiens fueris. tunc te mihi chare futurum
<victorinus. de_mach. 349> facta docent. fratrum sanctorum in parte locatus.
<victorinus. de_mach. 350> et requie securus eris. dum secula cursus
<victorinus. de_mach. 351> saeua suos peragunt. finito tempore longo
<victorinus. de_mach. 352> hanc lucem repetens. aeternaque regna uidebis
<victorinus. de_mach. 353> non maculata malis, sed erit concordia sanctis.
<victorinus. de_mach. 354> nec morti locus ullus erit, nec bella citatis
<victorinus. de_mach. 355> exercentur equis, sed pax aeterna manebit.
<victorinus. de_mach. 356> matris. crede. tuae quae cupit esse salutis
<victorinus. de_mach. 357> haec mihi cur tristi uultu sic dicta repellis?
<victorinus. de_mach. 358> quid refugis? miserere mei, miserere tuique.
<victorinus. de_mach. 359> si liceat prior ire uelim. uetat ecce, sed ibo
<victorinus. de_mach. 360> tunc cum uictorem uidero te nate malorum.
<victorinus. de_mach. 361> quid sperare iubes? solus mea dicta moraris?
<victorinus. de_mach. 362> solus adhuc aequum renouas mihi nate dolorem V
<victorinus. de_mach. 363> annuis, an damnas sed me fratresque. genusque?
<victorinus. de_mach. 364> quod ne forte uelis oro et deprecor. audi:
<victorinus. de_mach. 365> hiis ego te paruum nutriui nate papillis.
<victorinus. de_mach. 366> te precor per has, quas noui fudi meorum. 
<victorinus. de_mach. 367> ut remanere uelis. remanebis solus et 
<victorinus. de_mach. 368> non tibi iam fratres dederint solatia uitae:
<victorinus. de_mach. 369> defecerunt, unum, unum quod superest, matrem 
<victorinus. de_mach. 370> et genus et patriam si talia dicta recusas.
<victorinus. de_mach. 371> heu quanto melius uitam seruabis.
<victorinus. de_mach. 372> si facias tandem quicquid fecere priores:
<victorinus. de_mach. 373> audenter depone metus. depone timorem.
<victorinus. de_mach. 374> concipe mente deum. uires dabit ille uiriles.
<victorinus. de_mach. 375> Haec dum mater agit. puer ad praecepta parentis
<victorinus. de_mach. 376> respicit, et solum se uidit esse relictum.
<victorinus. de_mach. 377> sustulit ad caelum uultus. palmasque supinas.
<victorinus. de_mach. 378> et sic uoce petens aeternum numen adorat,
<victorinus. de_mach. 379> sensu et sic pariter secum nutuque rogabat:
<victorinus. de_mach. 380> uinceret ut regem, saeuos et uinceret ignes.
<victorinus. de_mach. 381> atque ita non segnis. nec pro puerilibus annis
<victorinus. de_mach. 382> prosilit intrepidus medios dilapsus in ignes.
<victorinus. de_mach. 383> . et uicit quidquid erat. sic ut uitam iniret in altum 
<victorinus. de_mach. 384> spiritus. et fratrum peteret secreta priorum.
<victorinus. de_mach. 385> Dum puer ista gerit soluerunt gaudia matrem.
<victorinus. de_mach. 386> iamque ut erat lassata malis, iam uoce negata.
<victorinus. de_mach. 387> suspirans. interque manus collapsa suorum,
<victorinus. de_mach. 388> concidit exanimis. resolutaque membra quierunt.
<victorinus. de_mach. 389> sic ipsa et nati sanctorum in parte recepta est.
