<aus. epigr. 1.1> SI tineas cariemque pati te, charta, necesse est,
<aus. epigr. 1.2> incipe versiculis ante perire meis.
<aus. epigr. 1.3> “malo, inquis, tineis.” sapis, aerumnose libelle,
<aus. epigr. 1.4> perfungi mavis quod leviore malo.
<aus. epigr. 1.5> ast ego damnosae nolo otia perdere Musae,
<aus. epigr. 1.6> iacturam somni quae parit atque olei.
<aus. epigr. 1.7> “utilius dormire fuit, quam perdere somnum
<aus. epigr. 1.8> atque oleum.” bene ais: causa sed ista mihi est:
<aus. epigr. 1.9> irascor Proculo, cuius facundia tanta est,
<aus. epigr. 1.10> quantus honos, scripsit plurima, quae cohibet.
<aus. epigr. 1.11> hune studeo ulcisci; et prompta est ultio vati:
<aus. epigr. 1.12> qui sua non edit carmina, nostra legat,
<aus. epigr. 1.13> huius in arbitrio est, seu te invenescere cedro,
<aus. epigr. 1.14> seu iubeat duris vermibus esse cibum,
<aus. epigr. 1.15> huic ego. quod nobis superest ignobilis oti,
<aus. epigr. 1.16> deputo, sive legat, quae dabo, sive tegat.
<aus. epigr. 2.1> FAMA est fictilibus cenasse Agathoclea regem
<aus. epigr. 2.2> atque abacum Samio saepe onerasse luto,
<aus. epigr. 2.3> fereula geminatis cum poneret horrida 1 vasis
<aus. epigr. 2.4> et miseeret opes pauperiemque simul,
<aus. epigr. 2.5> quaerenti causam respondit: “Rex ego qui sum
<aus. epigr. 2.6> Sicaniae, figulo sum genitore satus.”
<aus. epigr. 2.7> fortunam reverenter habe, quicumque repente
<aus. epigr. 2.8> dives ab exili progrediere loco.
<aus. epigr. 3.1> TOXICA zelotypo dedit uxor moecha marito,
<aus. epigr. 3.2> nec satis ad mortem credidit esse datum,
<aus. epigr. 3.3> miscuit argenti letalia pondera vivi,
<aus. epigr. 3.4> cogeret ut celerem vis geminata necem,
<aus. epigr. 3.5> dividat haec si quis, faciunt discreta venenum;
<aus. epigr. 3.6> antidotum sumet, qui sociata bibet,
<aus. epigr. 3.7> ergo inter sese dum noxia pocula certant,
<aus. epigr. 3.8> cessit letalis noxa salutiferae.
<aus. epigr. 3.9> protinus et vacuos alvi petiere recessus,
<aus. epigr. 3.10> lubrica deiectis qua via nota cibis,
<aus. epigr. 3.11> quam pia cura deum! prodest crudelior uxor:
<aus. epigr. 3.12> et, cum fata volunt, bina venena iuvant.
<aus. epigr. 4.1> LANGUENTEM Gaium moriturum dixerat olim
<aus. epigr. 4.2> Eunomus. evasit fati ope, non medici.
<aus. epigr. 4.3> paulo post ipsum videt, aut vidisse putavit,
<aus. epigr. 4.4> pallentem et multa mortis in effigie.
<aus. epigr. 4.5> “Quis tu?” “Gaius,” ait. “Vivisne?” hic abnuit. “Et quid
<aus. epigr. 4.6> nunc agis hic? " " Missu Ditis, ait, venio,
<aus. epigr. 4.7> ut, quia notitiam rerumque hominumque tenerem,
<aus. epigr. 4.8> accirem medicos.” Eunomus obriguit.
<aus. epigr. 4.9> tum Gaius: “Metuas nihil, Eunome. dixi ego et omnes,
<aus. epigr. 4.10> nullum, qui saperet, dicere te medicum.”
<aus. epigr. 5.1> LATRATUS catulorum, hinnitus fingis equorum,
<aus. epigr. 5.2> caprigenumque pecus lanigerosque greges
<aus. epigr. 5.3> habitu adsimulas; asinos quoque rudere dicas,
<aus. epigr. 5.4> cum vis Arcadicum fingere, Marce, pecus,
<aus. epigr. 5.5> gallorum cantus et ovantes gutture corvos
<aus. epigr. 5.6> et quidquid vocum belua et ales habet,
<aus. epigr. 5.7> omnia cum simules ita vere. ut ficta negentur.
<aus. epigr. 5.8> non potes humanae vocis habere sonum.
<aus. epigr. 6.1> EMENDATA potest quaenam vox esse magistri,
<aus. epigr. 6.2> nomen qui proprium cum vitio loquitur?
<aus. epigr. 6.3> auxilium te nempe vocas, inseite magister?
<aus. epigr. 6.4> da rectum casum: iam solicismus eris.
<aus. epigr. 7.1> EMPTIS quod libris tibi bibliotheca referta est,
<aus. epigr. 7.2> doctum et grammaticum te, Philomuse, putas?
<aus. epigr. 7.3> hoc genere et chordas et plectra et barbita condes:
<aus. epigr. 7.4> omnia mercatus eras citharoedus eris.
<aus. epigr. 8.1> “reminisco” Rufus dixit in versu suo:
<aus. epigr. 8.2> cor ergo versus, immo Rufus, non habet.
<aus. epigr. 9.1> RUETORIS haec Rufi statua est: nil verius: ipse est,
<aus. epigr. 9.2> ipse, adeo linguam non habet et cerebrum.
<aus. epigr. 9.3> et riget et surda est et non videt: haec sibi constant;
<aus. epigr. 9.4> unum dissimile est: mollior ille fuit.
<aus. epigr. 10.1> “ ORE pulero, et ore muto, scire vis quae sim ?” “ Volo.”
<aus. epigr. 10.2> “Imago Rufi rhetoris Pictavici.”
<aus. epigr. 10.3> “ Diceret set ipse, vellem, rhetor hoc mi.” “Non potest.”
<aus. epigr. 10.4> “ Cur?” “Ipse rhetor est imago imaginis.”
<aus. epigr. 11.1> “ RHETORIS haec Rufi statua est?” “Si saxea, Rufi.”
<aus. epigr. 11.2> “Cur id ais?” “Semper saxeus ipse fuit.”
<aus. epigr. 12.1> ELINGUEM quis te dicentis imagine pinxit?
<aus. epigr. 12.2> dic mihi, Rufe. taces? nil tibi tam simile est.
<aus. epigr. 13.1> “ HAEC Rufi tabula est.” “Nil verius. ipse nbi Rufus?”
<aus. epigr. 13.2> “In eathedra.” “Quid agit?” “Hoc, quod et in tabula.”
<aus. epigr. 14.1> LAQUEO VELLET SUSPENDERE ex Graeco
<aus. epigr. 14.2> QUI laqueum collo nectebat, repperit aurum
<aus. epigr. 14.3> thesaurique loco deposuit laqueum.
<aus. epigr. 14.4> at qui condiderat, postquam non repperit aurum,
<aus. epigr. 14.5> aptavit collo quem repetit laqueum.
<aus. epigr. 15.1> ἀρχὴ δέ τοι ἥμιδυ παντός
<aus. epigr. 15.2> INCIPE: dimidium facti est coepisse, superfit
<aus. epigr. 15.3> dimidium: rursum hoc incipe et efficies.
<aus. epigr. 16.1> ὑ χάρις βραδύπους ἄχαρις χάρις
<aus. epigr. 16.2> GRATIA, quae tarda est, ingrata est. gratia namque
<aus. epigr. 16.3> cum fieri properat, gratia grata magis.
<aus. epigr. 17.1> SI bene quid facias, facias, cito. nam cito factum
<aus. epigr. 17.2> gratum erit. ingratum gratia tarda facit.
<aus. epigr. 18.1> DECEPTAE felix casus se miscuit arti:
<aus. epigr. 18.2> histrio, saltabat qui Capanea, ruit.
<aus. epigr. 19.1> DODRA ex dodrante est. sic collige: ius, aqua, vinum,
<aus. epigr. 19.2> sal, oleum, panis, mel, piper, herba: novem.
<aus. epigr. 20.1> “DODRA vocor.” “ Quae causa?” “ Novem species gero.” “Quae sunt?”
<aus. epigr. 20.2> “Ius. aqua. mel, vinum, panis, piper, herba, oleum. sal.”
<aus. epigr. 21.1> δόδρα* ποτὸν καὶ ἀρτθμός, ἔλω μέλι, οἶνον, ἔλαιον.
<aus. epigr. 21.2> ἄρτου, ἅλας. βοτάνην, ξωμόν. ὕδωρ, πέπερι.
<aus. epigr. 22.1> “ HANC amo quae me odit. contra illam quae me amat, odi.
<aus. epigr. 22.2> compone inter nos, si potes, alma Venus!”
<aus. epigr. 22.3> “ Perfacile id faciam: mores mutabo et amores;
<aus. epigr. 22.4> oderit haec, amet haec.” “Rursus idem patiar.”
<aus. epigr. 22.5> “ Vis ambas ut ames?” “Si diligat utraque, vellem.”
<aus. epigr. 22.6> “Hoc tibi tu praesta, Marce: ut amens, ama.”
<aus. epigr. 23.1> “SUASISTI, Venus, ecce, duas dyseros ut amarem.
<aus. epigr. 23.2> odit utraque: aliud da modo consilium.”
<aus. epigr. 23.3> “ Vince datis ambas.” “Cupio: verum arta domi res.”
<aus. epigr. 23.4> “ Pelliee promissis.” “Nulla fides inopi.”
<aus. epigr. 23.5> “ Antestare deos.” “Nec fas mihi fallere divos.”
<aus. epigr. 23.6> “ Pervigila ante fores.” “Nocte capi metuo.”
<aus. epigr. 23.7> “Scribe elegos.” “Nequeo, Musarum et Apollinis expers.”
<aus. epigr. 23.8> “ Frange fores.” “Poenas iudicii metuo.”
<aus. epigr. 23.9> “ Stulte, ab amore mori pateris: non vis ob amorem?”
<aus. epigr. 23.10> “ Malo miser dici, quam miser atque reus.”
<aus. epigr. 23.11> “ Suasi, quod potui: tu alios modo consule.” “Dic quos?”
<aus. epigr. 23.12> “Quod sibi suaserunt, Phaedra et Elissa dabunt,
<aus. epigr. 23.13> quod Canace Phyllisque et fastidita Phaoni.” 1
<aus. epigr. 23.14> “Hoc das consilium? tale datur miseris.”
<aus. epigr. 24.1> ANIECTA in triviis inhumati glabra iaccbat
<aus. epigr. 24.2> testa hominis, nudum iam cute calvitium.
<aus. epigr. 24.3> fleverunt alii: fletu non motus Aehilas,
<aus. epigr. 24.4> insuper et silicis verbere dissicuit.
<aus. epigr. 24.5> eminus ergo icto rediit lapis ultor ab osse
<aus. epigr. 24.6> auctorisque sui frontem oculosque petit,
<aus. epigr. 24.7> sic utinam certos manus impia dirigat ictus,
<aus. epigr. 24.8> auctorem ut feriant tela retorta suum.
<aus. epigr. 24.9> II
<aus. epigr. 25.1> EST quod inane legas, est et quod vespere; laetis
<aus. epigr. 25.2> seria miscuimus, tempore uti placeant,
<aus. epigr. 25.3> non unus vitae color est nec carminis unus
<aus. epigr. 25.4> lector; habet tempus pagina quaeque suum;
<aus. epigr. 25.5> hoc mitrata Venus, probat hoc galeata Minerva;
<aus. epigr. 25.6> Stoicus has partes, has Epicurus amat;
<aus. epigr. 25.7> salva mihi veterum maneat dum regula morum,
<aus. epigr. 25.8> plaudat permissis sobria musa iocis.
<aus. epigr. 26.1> PHOEBE potens numeris, praeses Tritonia bellis,
<aus. epigr. 26.2> tu quoque ab aerio praepes Victoria lapsu,
<aus. epigr. 26.3> come serenatum duplici diademate frontem
<aus. epigr. 26.4> serta ferens, quae dona togae, quae praemia pugnae,
<aus. epigr. 26.5> bellandi fandique potens Augustus honoiem
<aus. epigr. 26.6> bis meret, ut geminet titulos, qui proelia Musis
<aus. epigr. 26.7> temperat et Getieum moderatur Apolline Martem.
<aus. epigr. 26.8> arma inter Chunosque truces furtoque nocentes
<aus. epigr. 26.9> Sauromatas, quantum cessat de tempore belli,
<aus. epigr. 26.10> indulget Clariis tantum inter castra Camenis.
<aus. epigr. 26.11> vix posuit volucres stridentia tela sagittas:
<aus. epigr. 26.12> Musarum ad calamos fertur manus, otia nescit
<aus. epigr. 26.13> et commutata meditatur arundine carmen:
<aus. epigr. 26.14> sed carmen non molle modis; bella horrida Martis
<aus. epigr. 26.15> Odrysii Thraessaeque viraginis arma retractat.
<aus. epigr. 26.16> exulta, Aeacide: celebrans vate superbo
<aus. epigr. 26.17> rursum Romanusque tibi contingit Homerus.
<aus. epigr. 27.1> Cedere quae lato nescit fera saucia ferro
<aus. epigr. 27.2> armatique urget tela cruenta viri,
<aus. epigr. 27.3> quam grandes parvo patitur sub vulnere mortes
<aus. epigr. 27.4> et solam leti vim probat esse manum!
<aus. epigr. 27.5> mirantur casusque novos subitasque ruinas:
<aus. epigr. 27.6> nec contenta ictos letaliter ire per artus,
<aus. epigr. 27.7> coniungit mortes una sagitta duas.
<aus. epigr. 27.8> plurima communi pereunt si fulminis ictu,
<aus. epigr. 27.9> haec quoque de caelo vulnera missa putes.
<aus. epigr. 28.1> Illyricis regnator aquis, tibi, Nile, secundus
<aus. epigr. 28.2> Danuvius laetum pro fero fonte caput.
<aus. epigr. 28.3> salvere Augustus iubeo, natumque patremque,
<aus. epigr. 28.4> armiferis alvi quos ego Pannoniis.
<aus. epigr. 28.5> nuntius Euxiuo iam nunc volo currere ponto,
<aus. epigr. 28.6> ut sciat hoc superum cura secunda Valens,
<aus. epigr. 28.7> caede, fuga, flammis stratos periisse Suebos
<aus. epigr. 28.8> nec Rhenum Gallis limitis esse loco.
<aus. epigr. 28.9> quod si lege maris refluus mihi curreret amnis.
<aus. epigr. 28.10> huc possem victos inde referre Gothos.
<aus. epigr. 29.1> NUNC te marmoreum pro sumptu fecimus: at cum
<aus. epigr. 29.2> Augustus frater remeaverit, aureus esto.
<aus. epigr. 30.1> GRATIANO OCCISIS EST
<aus. epigr. 30.2> Quod leo tam tenui patitur sub harundine letum,
<aus. epigr. 30.3> non vires ferri, sed ferientis agunt.
<aus. epigr. 31.1> AUGUSTI
<aus. epigr. 31.2> DANUNIUS penitis caput occultatus in oris
<aus. epigr. 31.3> totus sub vestra iam dicione fluo:
<aus. epigr. 31.4> qua gelidum fontem mediis effundo Suebis,
<aus. epigr. 31.5> imperiis gravidas qua seco Pannonias,
<aus. epigr. 31.6> et qua dives aquis Scythico solvo ostia ponto, 5
<aus. epigr. 31.7> omnia sub vestrum flumina mitto iugum.
<aus. epigr. 31.8> Augusto dabitur sed proxima palma Valenti:
<aus. epigr. 31.9> inveniet fontes hic quoque, Nile, tuos.
<aus. epigr. 32.1> Vane, quid adfectus faciem mihi ponere, pictor,
<aus. epigr. 32.2> ignotamque oculis sollicitare deam?
<aus. epigr. 32.3> Aeris et Linguae sum filia, mater inanis
<aus. epigr. 32.4> indicii, vocem quae sine mente gero.
<aus. epigr. 32.5> extremos pereunte modos a fine reducens,
<aus. epigr. 32.6> ludificata sequor verba aliena meis.
<aus. epigr. 32.7> auribus in vestris habito penetrabilis Echo:
<aus. epigr. 32.8> et, si vis similem pingere, pinge sonum.
<aus. epigr. 33.1> Cuius opus? Phidiae: qui signum Pallados, eius
<aus. epigr. 33.2> quique Iovem fecit; tertia palma ego sum. sum
<aus. epigr. 33.3> dea quae rara et paucis occasio nota.
<aus. epigr. 33.4> quid rotulae insistis? stare loco nequeo,
<aus. epigr. 33.5> quid talaria habes? volucris sum. Mercurius quae
<aus. epigr. 33.6> fortunare solet, trado ego, cum volui,
<aus. epigr. 33.7> crine tegis faciem, cognosci nolo. sed heus tu
<aus. epigr. 33.8> occipiti calvo es? ne tenear fugiens,
<aus. epigr. 33.9> quae tibi iuncta comes? dicat tibi. dic rogo, quae sis.
<aus. epigr. 33.10> sum dea, cui nomen nec Cicero ipse dedit.
<aus. epigr. 33.11> sum dea, quae factique et non facti exigo poenas,
<aus. epigr. 33.12> nempe ut paeniteat, sic METANOEA vocor.
<aus. epigr. 33.13> tu modo dic, quid agat tecum, quandoque volavi,
<aus. epigr. 33.14> haec manet; hanc retinent, quos ego praeterii.
<aus. epigr. 33.15> tu quoque dum rogitas, dum percontando moraris, 15
<aus. epigr. 33.16> elapsam dices me tibi de manibus.
<aus. epigr. 34.1> DICEBAM tibi: “Galla, senescimus; effugit aetas,
<aus. epigr. 34.2> utere rene tuo: casta puella anus est.”
<aus. epigr. 34.3> sprevisti. obrepsit non intellecta senectus
<aus. epigr. 34.4> nec revocare potes, qui periere, dies.
<aus. epigr. 34.5> nunc piget et querens, quod non aut ista voluntas
<aus. epigr. 34.6> tunc fuit, aut non est nunc ea forma tibi.
<aus. epigr. 34.7> da tamen amplexus oblitaque gaudia iunge
<aus. epigr. 34.8> da: fruar, et si non quod volo, quod volui.
<aus. epigr. 35.1> TRINACUM quondam currentem in litoris ora
<aus. epigr. 35.2> ante canes leporem caeruleus rapuit,
<aus. epigr. 35.3> at lepus: “ In me omnis terrae pelagique rapina est,
<aus. epigr. 35.4> forsitan et caeli; si canis astra tenet.”
<aus. epigr. 36.1> CAPTUS FUERNT
<aus. epigr. 36.2> TAM segnis scriptor, quam lentus, Pergame, cursor,
<aus. epigr. 36.3> fugisti et primo captus es in stadio.
<aus. epigr. 36.4> ergo notas scripto tolerasti, Pergame, vultu
<aus. epigr. 36.5> et quas neglexit dextera, frons patitur.
<aus. epigr. 37.1> PERGAME, non recte punitus fronte subisti
<aus. epigr. 37.2> supplicium, lentae quod meruere manus.
<aus. epigr. 37.3> at tu, qui dominus, peccantia membra coherce:
<aus. epigr. 37.4> iniustum falsos excruciare reos.
<aus. epigr. 37.5> aut inscribe istam, quae non vult scribere, dextram,
<aus. epigr. 37.6> aut profugos ferri pondere nocte pedes.
<aus. epigr. 38.1> CANUS rogabat Laidis noctem Myron:
<aus. epigr. 38.2> tulit repulsam protinus
<aus. epigr. 38.3> causamque sensit et caput fuligine
<aus. epigr. 38.4> fucavit atra candidum,
<aus. epigr. 38.5> idemque vultu, crine non idem Myron
<aus. epigr. 38.6> orabat oratum prius,
<aus. epigr. 38.7> sed illa formam cum capillo comparatis
<aus. epigr. 38.8> similemque, non ipsum, rata
<aus. epigr. 38.9> (fortasse et ipsum, sed volens ludo frui)
<aus. epigr. 38.10> sic est adorta callidum:
<aus. epigr. 38.11> “Inepte, quid me, quod recusari, rogas?
<aus. epigr. 38.12> patri negavi iam tuo.”
<aus. epigr. 39.1> EIUS UXOR
<aus. epigr. 39.2> LAIDAS et Glyceras, lascivae nomina famae.
<aus. epigr. 39.3> coniunx in nostro carmine eum legeret,
<aus. epigr. 39.4> ludere me dixit falsoque in amore iocari.
<aus. epigr. 39.5> tanta illi nostra est de probitate fides.
<aus. epigr. 40.1> UXOR, vivamus quod viximus, et teneamus
<aus. epigr. 40.2> nomina, quae primo sumpsimus in thalamo:
<aus. epigr. 40.3> nec ferat ulla dies, ut commutemur in aevo;
<aus. epigr. 40.4> quin tibi sim iuvenis tuque puella mihi.
<aus. epigr. 40.5> Nestore sim quamvis provectior aemulaque annis
<aus. epigr. 40.6> vineas Cumauam tu quoque Deiphoben;
<aus. epigr. 40.7> nos ignoremus, quid sit matura senectus.
<aus. epigr. 40.8> scire aevi meritum, non numerare decet.
<aus. epigr. 41.1> QUI primus, MEROE, nomen tibi condidit, ille
<aus. epigr. 41.2> Thesidae nomen condidit Hippolyto,
<aus. epigr. 41.3> nam divinare est, nomen componere, quod sit
<aus. epigr. 41.4> fortunae et morum vel necis indicium.
<aus. epigr. 41.5> Protesilae, tibi nomen sic fata dederunt,
<aus. epigr. 41.6> victima quod Troiae prima futurus eras.
<aus. epigr. 41.7> ldmona quod vatem, medicum quod Iapyga dicunt,
<aus. epigr. 41.8> discendas artes nomina praeveniunt.
<aus. epigr. 41.9> et tu sic Meroe, non quod sis atra colore,
<aus. epigr. 41.10> ut quae Niliaea nascitur in Meroe;
<aus. epigr. 41.11> infusum sed quod vinum non diluis undis,
<aus. epigr. 41.12> potare imnixtum sueta merumque merum.
<aus. epigr. 42.1> ME lapidem quondam Persae advexere, tropaeum
<aus. epigr. 42.2> ut fierem bello: nunc ego sum Nemesis.
<aus. epigr. 42.3> ac sicut Graecis victoribus adsto tropaeum,
<aus. epigr. 42.4> punio sic Persas vaniloquos Nemesis.
<aus. epigr. 43.1> EXCIPS adverso quod pectore vulnera septem,
<aus. epigr. 43.2> arma super velleris quod, Thrasybule, tua,
<aus. epigr. 43.3> non dolor hic patris est, Pitanae sed gloria maior.
<aus. epigr. 43.4> rarum, tam pulchro funere posse frui.
<aus. epigr. 43.5> quem postquam maesto socii posuere feretro,
<aus. epigr. 43.6> talia magnanimus edidit orsa pater:
<aus. epigr. 43.7> “Flete alios, natus lacrimis non indiget ullis.
<aus. epigr. 43.8> et meus, et talis, et Lacedaemonio.”
<aus. epigr. 44.1> MAGNANIMA
<aus. epigr. 44.2> MATER Lacaena clipeo obarmans filium,
<aus. epigr. 44.3> “Cum hoc,” inquit, “aut in hoc redi.”
<aus. epigr. 45.1> QUIDAM superbus opibus et fastu tumens
<aus. epigr. 45.2> tantumque verbis nobilis
<aus. epigr. 45.3> spernit vigentis clara saecli nomina,
<aus. epigr. 45.4> antiqua captans stemmata,
<aus. epigr. 45.5> Martem Remumque et conditorem Romulum
<aus. epigr. 45.6> privos parentes nuneupans.
<aus. epigr. 45.7> hos ille Serum veste contexi iubet:
<aus. epigr. 45.8> hos caelat argento gravi,
<aus. epigr. 45.9> ceris inurens ianuarum limina
<aus. epigr. 45.10> et atriorum pegmata.
<aus. epigr. 45.11> credo, quod illi nec pater certus fuit
<aus. epigr. 45.12> et mater est vere lupa.
<aus. epigr. 46.1> INVENTOR primus Cynices ego. “Quae ratio istaec
<aus. epigr. 46.2> Alcides multo dicitur esse prior.”
<aus. epigr. 46.3> Alcida quondam fueram doctore secundus:
<aus. epigr. 46.4> nunc ego sum Cynices primus, et ille deus.
<aus. epigr. 47.1> DISCIPULUS melior nulli meliorve magister
<aus. epigr. 47.2> εἰς ἀρετὴν συνέβη καὶ κυνικὴν* σοφίην.
<aus. epigr. 47.3> dicere me novit verum, qui novit utrumque,
<aus. epigr. 47.4> καὶ θεὸν ̓αλκείδην,* καὶ κύνα διογένην*.
<aus. epigr. 48.1> OGYGIDAE 1 me Bacchum vocant,
<aus. epigr. 48.2> Osirin Aegypti putant,
<aus. epigr. 48.3> Mysi Phanacen nominant,
<aus. epigr. 48.4> Dionyson Indi existimant,
<aus. epigr. 48.5> Romana sacra Liberum,
<aus. epigr. 48.6> Arabica gens Adoneum,
<aus. epigr. 48.7> Lucaniacus Pantheum.
<aus. epigr. 49.1> αἰγυπιίων* μὲν ̓́οσιρις* ἐγώ, μυσῶν* δὲ φανάκης*,
<aus. epigr. 49.2> βάκχος* ἐνὶ ζωοῖσιν, ἐνὶ φθιμένοισιν ̓αδωνεύς*,
<aus. epigr. 49.3> πυρογενής, δίκερως, τυτανολέτης,* διόνυσος*.
<aus. epigr. 50.1> αἲξ* χίμαρος πήδη ποιμὴν ῥαβδοῦχος ἐλαίη εἶς λίθος ἐκ πάντων λιτὸς ἐγὼ κορυδών*.
<aus. epigr. 51.1> LESBIA Pieriis Sappho soror addita Musis,
<aus. epigr. 51.2> εἰμ' ἐνάτη λυρικῶν, ̓αονίδων* δεκάτη.
<aus. epigr. 52.1> ORTA salo, suscepta solo, patre edita Caelo,
<aus. epigr. 52.2> Aeneadum genetrix, hic habito alma Venus.
<aus. epigr. 53.1> LAUDET Achaemenias orientis gloria telas:
<aus. epigr. 53.2> molle aurum pallis, Graecia, texe tuis;
<aus. epigr. 53.3> non minus Ausoniam celebret dum fama Sabinam.
<aus. epigr. 53.4> parcentem magnis sumptibus, arte parem.
<aus. epigr. 54.1> SIVE probas Tyrio textam subtemine vestem
<aus. epigr. 54.2> seu placet inscripti commoditas tituli.
<aus. epigr. 54.3> ipsius hoc dominae concinnat utrumque venustas,
<aus. epigr. 54.4> has geminas artes una Sabina colit.
<aus. epigr. 55.1> LICIA qui texunt et carmina, carmina Musis,
<aus. epigr. 55.2> licia contribuunt, casta Minerva, tibi.
<aus. epigr. 55.3> ast ego rem sociam non dissociabo Sabina,
<aus. epigr. 55.4> versibus inscripsi quae mea texta meis.
<aus. epigr. 56.1> HANG volo, quae non vult; illam, quae vult, ego nolo:
<aus. epigr. 56.2> vincere vult animos, non satiare Venus,
<aus. epigr. 56.3> oblatas sperno illecebras. detrecto negatas:
<aus. epigr. 56.4> nec satiare animum nec cruciare volo.
<aus. epigr. 56.5> nec bis cincta Diana placet nec nuda Cythere:
<aus. epigr. 56.6> illa voluptatis nil habet, haec nimium,
<aus. epigr. 56.7> callida sed mediae Veneris milli venditet artem
<aus. epigr. 56.8> femina, quae iungat, quod volo nolo vocant.
<aus. epigr. 57.1> χρῆστος,* ̓ακίνδυνος,* αὐτοαδελφεοί, οἰκτρὰ δὲ, τέκνα,
<aus. epigr. 57.2> moribus umbo malis nomina falsa gerunt:
<aus. epigr. 57.3> οὐδ' οὗτος χρηδτός, οὐδ' οὗτος ἀκίνδυνός ἐδτιν.
<aus. epigr. 57.4> una potest ambos littera corrigere.
<aus. epigr. 57.5> αἴ κεν χρῆδτός,* ἔχῃ παρ' ἀδελφοῦ ̓ακινδύνου* ἄλφα,
<aus. epigr. 57.6> κίνδυνος hic fiet, ἄχρηδτος erit.
<aus. epigr. 58.1> MALE NOMEN IMPOSITUM
<aus. epigr. 58.2> GERMANI fratres sunt, Chrestos, Aeindvnos alter,
<aus. epigr. 58.3> falsum nomen utrique: sed ut verum sit utrique,
<aus. epigr. 58.4> alpha suum Chresto det Acindynos, ipse sine alpha
<aus. epigr. 58.5> permaneat: verum nomen uterque geret.
<aus. epigr. 59.1> “TRIS uno in lecto: stuprum duo perpetiuntur.
<aus. epigr. 59.2> et duo committunt.” “Quattuor esse reor.”
<aus. epigr. 59.3> “Falleris: extremis da singula crimina et illum
<aus. epigr. 59.4> bis numera medium, qui facit et patitur.”
<aus. epigr. 60.1> EST LATINUM
<aus. epigr. 60.2> QUI REMINISCO putat se dicere posse latine
<aus. epigr. 60.3> hic ubi en scriptum est, faceret cor, si cor haberet.
<aus. epigr. 61.1> RITUS vocatus rhetor olim ad nuptias,
<aus. epigr. 61.2> celebri ut fit in convivio,
<aus. epigr. 61.3> grammaticae ut artis se peritum ostenderet,
<aus. epigr. 61.4> haec vota dixit nuptiis:
<aus. epigr. 61.5> “Ei masculini et feminini gignite
<aus. epigr. 61.6> generisque neutri filios.”
<aus. epigr. 62.1> LAETA bis octono tibi iam sub consule pubes
<aus. epigr. 62.2> cingebat teneras, Glaucia adulto, genas,
<aus. epigr. 62.3> et iam desieras puer anne puella videri:
<aus. epigr. 62.4> cum properata dies abstulit omne decus,
<aus. epigr. 62.5> sed neque functorum socius miscebere vulgo
<aus. epigr. 62.6> nec metues Stygios flebilis umbra lacus,
<aus. epigr. 62.7> verum aut Persephonae Cinyreius ibis Adonis,
<aus. epigr. 62.8> aut Iovis Elysii tu Catamitus eris.
<aus. epigr. 63.1> VIVEBAM: sum facta silex, quae deinde polita
<aus. epigr. 63.2> Praxiteli manibus vivo iterum Niobe,
<aus. epigr. 63.3> reddidit artificis manus omnia, sed sine sensu:
<aus. epigr. 63.4> hunc ego, cum laesi numina, non habui.
<aus. epigr. 64.1> VENERE
<aus. epigr. 64.2> ARMATAM vidit Venerem Lacedaemone Pallas.
<aus. epigr. 64.3> “Nunc certemus,” ait, “iudice vel Paride.”
<aus. epigr. 64.4> cui Venus: “ Armatam tu me, temeraria, temnis,
<aus. epigr. 64.5> quae, quo te vici tempore, nuda fui?”
<aus. epigr. 65.1> LAIS anus Veneri speculum dico: dignum habeat se
<aus. epigr. 65.2> aeterna aeternum forma ministerium,
<aus. epigr. 65.3> at mihi nullus in hoc usus, quia cernere talem,
<aus. epigr. 65.4> qualis sum, nolo. qualis eram, nequeo.
<aus. epigr. 66.1> ISTOS tergemino nasci quos cernis ab ovo,
<aus. epigr. 66.2> patribus ambiguis et matribus adsere natos,
<aus. epigr. 66.3> hos genuit Nemesis, sed Leda puerpura fovit:
<aus. epigr. 66.4> Tyndareus pater his et Iuppiter: hic putat, hic scit.
<aus. epigr. 67.1> VERA Venus Gnidiam cum vidit Cyprida. dixit:
<aus. epigr. 67.2> “Vidisti nudam me, puto, Praxitele.”
<aus. epigr. 67.3> “Non vidi, nec fas: sed ferro opus omne polimus.
<aus. epigr. 67.4> ferrum Gradivi Martis in arbitrio,
<aus. epigr. 67.5> qualem igitur domino scierant placuisse Cytheren,
<aus. epigr. 67.6> talem fecerunt ferrea caela deam.”
<aus. epigr. 68.1> BUCULA sum, caelo genitoris facta Myronis
<aus. epigr. 68.2> aerea: nec factam me puto, sed genitam.
<aus. epigr. 68.3> sic me taurus init, sic proxima bucula mugit.
<aus. epigr. 68.4> sic vitulus sitiens ubera nostra petit.
<aus. epigr. 68.5> miraris, quod fallo gregem? gregis ipse magister 5
<aus. epigr. 68.6> inter pascentes me numerare solet.
<aus. epigr. 69.1> UBERA quid pulsas frigentia matris aenae,
<aus. epigr. 69.2> o vitule, et sucum lactis ab aere petis?
<aus. epigr. 69.3> hunc quoque praestarem, si me pro parte parasset
<aus. epigr. 69.4> exteriore Myron, interiore deus.
<aus. epigr. 70.1> DAEDALE, cur vana consumis in arte laborem?
<aus. epigr. 70.2> me potius clausa subice Pasiphae.
<aus. epigr. 70.3> illecebras verae si vis dare, Daedale, vaccae,
<aus. epigr. 70.4> viva tibi species vacca Myronis erit.
<aus. epigr. 71.1> SUI RITUM
<aus. epigr. 71.2> AEREA mugitum poterat dare vacca Myronis:
<aus. epigr. 71.3> sed timet artificis deterere ingenium,
<aus. epigr. 71.4> fingere nam similem vivae, quam vivere, plus est:
<aus. epigr. 71.5> nec sunt facta dei mira, sed artificis.
<aus. epigr. 72.1> AEREA bos steteram; mactata est vacca Minervae;
<aus. epigr. 72.2> sed dea proflatam transtulit huc animam,
<aus. epigr. 72.3> et modo sum duplex: pars aerea, pars animata.
<aus. epigr. 72.4> haec manus artificis dicitur, illa deae.
<aus. epigr. 73.1> Quid me, taure, paras specie deeeptus inire?
<aus. epigr. 73.2> non sum ego Minoae maehina Pasiphaae.
<aus. epigr. 74.1> NECDUM caduco sole, iam sub vespere,
<aus. epigr. 74.2> ageret iuveneas cum domum pastor suas.
<aus. epigr. 74.3> suam relinquens me monebat ut suam.
<aus. epigr. 75.1> UNAM iuvencam pastor forte amiserat,
<aus. epigr. 75.2> numerumque iussus reddere
<aus. epigr. 75.3> me defuisse conquerebatur, sequi
<aus. epigr. 75.4> quae noluissem ceteras.
<aus. epigr. 76.1> VALLEBANAE (nova res et vix credenda poctis.
<aus. epigr. 76.2> sed quae de vera promitur historia)
<aus. epigr. 76.3> femineam in speciem convertit masculus ales
<aus. epigr. 76.4> pavaque de pavo constitit ante oculos,
<aus. epigr. 76.5> cuncti admirantur monstrum: sed mollior agna
<aus. epigr. 76.6> talia virginea voce puella refert:1
<aus. epigr. 76.7> “Quid stolidi ad speciem notae novitatis hebeti?
<aus. epigr. 76.8> an vos Nasonis carmina non legitis?
<aus. epigr. 76.9> Caenida convertit proles Saturnia Consus
<aus. epigr. 76.10> ambiguoque fuit corpore Tiresias.
<aus. epigr. 76.11> vidit semivirum fons Salmacis Hermaphroditum
<aus. epigr. 76.12> vidit nubentem Plinius Androgynum.
<aus. epigr. 76.13> nec satis antiquum, quod Campana in Benevento
<aus. epigr. 76.14> unus epheborum virgo repente fuit.
<aus. epigr. 76.15> nolo tamen veteris documenta arcessere famae.
<aus. epigr. 76.16> ecce ego sum factus femina de puero.”
<aus. epigr. 77.1> “ Pythagora Euphorbi, reparas qui semina rerum
<aus. epigr. 77.2> corporibusque novis das reduces animas,
<aus. epigr. 77.3> dic, quid erit Marcus iam fata novissima functus,
<aus. epigr. 77.4> si redeat vitam rursus in aeriam? ”
<aus. epigr. 77.5> “ Quis Marcus? " " Feles nuper pullaria dictus,
<aus. epigr. 77.6> corrupit totum qui puerile secus,
<aus. epigr. 77.7> perversae Veneris postico vulnere fossor,
<aus. epigr. 77.8> Lucili vatis subpilo pullipremo.”
<aus. epigr. 77.9> “ Non taurus, non mulus erit, non hippocamelus,
<aus. epigr. 77.10> non caper aut aries, sed scarabaeus erit.”
<aus. epigr. 78.1> LAMBERE cum vellet mediorum membra virorum
<aus. epigr. 78.2> Castor nec posset vulgus habere domi,
<aus. epigr. 78.3> repperit, ut nullum fellator perderet inguen:
<aus. epigr. 78.4> uxoris coepit lingere membra suae.
<aus. epigr. 79.1> PRAETER legitimi genialia foedera coetus
<aus. epigr. 79.2> repperit obscenas veneres vitiosa libido:
<aus. epigr. 79.3> Herculis heredi quam Lemnia suasit egestas,
<aus. epigr. 79.4> quam toga facundi scaenis agitavit Afrani
<aus. epigr. 79.5> et quam Nolanis capitalis luxus inussit.
<aus. epigr. 79.6> Crispa tamen cunetas exercet corpore in uno:
<aus. epigr. 79.7> deglubit, fellat, molitur per utramque cavernam,
<aus. epigr. 79.8> ne quid inexpertum frustra moritura relinquat.
<aus. epigr. 80.1> LANGUENTI Marco dixit Diodorus haruspex
<aus. epigr. 80.2> ad vitam non plus sex superesse dies.
<aus. epigr. 80.3> sed medicus divis fatisque potentior Alcon
<aus. epigr. 80.4> falsum convicit illico haruspicium
<aus. epigr. 80.5> tractavitque manum victuri, ni tetigisset;
<aus. epigr. 80.6> illico nam Marco sex periere dies.
<aus. epigr. 81.1> ALCON hesterno signum Iovis attigit, ille
<aus. epigr. 81.2> quamvis marmoreus vim patitur medici.
<aus. epigr. 81.3> ecce hodie iussus transferri e sede vetusta
<aus. epigr. 81.4> effertur. quamvis sit deus atque lapis.
<aus. epigr. 82.1> EUNE, quid adfectus vendentem Phyllida odores?
<aus. epigr. 82.2> dicetis hanc mediam lambere, non molere.
<aus. epigr. 82.3> perspice, ne mercis fallant te nomina, vel ne
<aus. epigr. 82.4> aere Seplasiae decipiare cave,
<aus. epigr. 82.5> dum κύσθον κόστον que putas communis odoris
<aus. epigr. 82.6> el nardium ac sardas esse sapore pari.
<aus. epigr. 83.1> Diversa infelix et lambit et olfacit Eunus:
<aus. epigr. 83.2> dissimilem olfactum naris et oris habet.
<aus. epigr. 84.1> BENE NEC MALE OLERE
<aus. epigr. 84.2> SALGAMA non hoc sunt, quod balsama: cedite odores,
<aus. epigr. 84.3> nec male olere mihi, nec bene olere placet.
<aus. epigr. 85.1> LAIS Eros et Itys, Chiron et Eros, Itys alter
<aus. epigr. 85.2> nomina si scribis, prima elementa adime.
<aus. epigr. 85.3> ut facias verbum, quod tu facis, Eune magister,
<aus. epigr. 85.4> dicere me Latium non decet opprobrium.
<aus. epigr. 86.1> LAMBEBAT
<aus. epigr. 86.2> EUNE, quod uxoris gravidae putria inguina lambis,
<aus. epigr. 86.3> festinas glossas non natis tradere natis.
<aus. epigr. 87.1> EUNUS Syriscus, inguinum ligurritor.
<aus. epigr. 87.2> opicus magister (sic eum docet Phyllis)
<aus. epigr. 87.3> muliebre membrum quadrangulum cernit:
<aus. epigr. 87.4> triquetro coactu .δ*. litteram ducit.
<aus. epigr. 87.5> de valle femorum altrinsecus pares rugas
<aus. epigr. 87.6> mediumque, fissi rima qua patet, callem
<aus. epigr. 87.7> .ψ*. dicit esse: nam trifissilis forma est.
<aus. epigr. 87.8> cui ipse linguam cum dedit suam, .λ*. est:
<aus. epigr. 87.9> veramque in illis esse .φ*. notam .sentit.
<aus. epigr. 87.10> quid, imperite, P. putas ibi scriptum,
<aus. epigr. 87.11> ubi locari .I. convenit longum?
<aus. epigr. 87.12> miselle doctor, 8. tibi sit obsceno,
<aus. epigr. 87.13> tuumque nomen .θ*. sectilis signet.
<aus. epigr. 88.1> DEFORMEM quidam te dicunt, Crispa: ego istud
<aus. epigr. 88.2> nescio: mi pulchra es, iudice me satis est.
<aus. epigr. 88.3> quin etiam cupio, iunctus quia zelus amori est.
<aus. epigr. 88.4> ut videare aliis foeda, deeora mihi.
<aus. epigr. 89.1> SIT milli talis amica velim,
<aus. epigr. 89.2> iurgia quae temere incipiat,
<aus. epigr. 89.3> nec student quasi casta loqui:
<aus. epigr. 89.4> pulcra procax petulante manu,
<aus. epigr. 89.5> verbera quae ferat et regerat
<aus. epigr. 89.6> caesaque ad oscula confugiat.
<aus. epigr. 89.7> nam nisi moribus his fuerit,
<aus. epigr. 89.8> casta modesta pudenter agens,
<aus. epigr. 89.9> dicere abominor, uxor erit.
<aus. epigr. 90.1> Hoc, quod amare vocant, solve aut misceto. Cupido:
<aus. epigr. 90.2> aut neutrum flammis ure vel ure duo.
<aus. epigr. 91.1> Aut restingue ignem, quo torreor, alma Dione,
<aus. epigr. 91.2> aut transire iube: vel fac utrimque parem.
<aus. epigr. 92.1> ADULTERAM
<aus. epigr. 92.2> Iuris consulto, cui vivit adultera coniunx,
<aus. epigr. 92.3> paria a lex placuit, iulia displicuit,
<aus. epigr. 92.4> quaeritis, unde haec sit distantia? seemivir ipse
<aus. epigr. 92.5> scantin iam metuens non metuit titiam.
<aus. epigr. 93.1> Inguina quod calido levas tibi dropace, causa est:
<aus. epigr. 93.2> irritant volsas levia membra lupas.
<aus. epigr. 93.3> sed quod et elixo plantaria podice vellis
<aus. epigr. 93.4> et teris incusas pumice Clazomenas,
<aus. epigr. 93.5> causa latet: bimarem nisi quod patientia morbum
<aus. epigr. 93.6> adpetit et tergo femina, pube vir es.
<aus. epigr. 94.1> SEMIVIR uxorem duxisti, Zoile, moecham:
<aus. epigr. 94.2> o quantus fiet quaestus utrimque domi,
<aus. epigr. 94.3> cum dabit uxori molitor tuus et tibi adulter,
<aus. epigr. 94.4> quantum deprensi damna pudoris ement!
<aus. epigr. 94.5> sed modo quae vobis lucrosa libido videtur,
<aus. epigr. 94.6> iacturam senio mox subeunte feret:
<aus. epigr. 94.7> incipient operas conducti vendere moechi,
<aus. epigr. 94.8> quos modo munificos lena iuventa tenet.
<aus. epigr. 95.1> Doctus Hylas caestu, Phegeus catus arte palaestrae,
<aus. epigr. 95.2> clarus Olympiacis et Lycus in stadiis,
<aus. epigr. 95.3> an possent omnes venturo vincere agone,
<aus. epigr. 95.4> Hammonem Libyae consuluere deum.
<aus. epigr. 95.5> sed deus, ut sapiens: “ Dabitur victoria vobis
<aus. epigr. 95.6> indubitata equidem, si caveatis” ait,
<aus. epigr. 95.7> “ne quis Hylam eaestu, ne quis certamine luctae
<aus. epigr. 95.8> Phegea, ne cursu te, Lyce, praetereat.”
<aus. epigr. 96.1> PUNICA turgentes redimibat zona papillas
<aus. epigr. 96.2> Hermiones: zonae textum elegeon erat:
<aus. epigr. 96.3> “ Qui legis hunc titulum, Paphie tibi mandat, ames me
<aus. epigr. 96.4> exemploque tuo neminem amare vetes.”
<aus. epigr. 97.1> ADSPICE, quam blandae neeis ambitione fruatur
<aus. epigr. 97.2> letifera experiens gaudia pulcher Hylas.
<aus. epigr. 97.3> oscula et infestos inter moriturus amores
<aus. epigr. 97.4> ancipites patitur Naidas Eumenidas.
<aus. epigr. 98.1> FURTTIS proeaees Naides amore saevo et irrito:
<aus. epigr. 98.2> ephebus iste flos erit.
<aus. epigr. 99.1> Si cuperes alium, posses. Narcisso, potiri,
<aus. epigr. 99.2> nunc tibi amoris adest copia, fructus abest.
<aus. epigr. 100.1> QUID non ex huius forma pateretur amator,
<aus. epigr. 100.2> ipse suam qui sic deperit effigiem?
<aus. epigr. 101.1> COMMORITUR, Narcisse, tibi resonabilis Echo,
<aus. epigr. 101.2> vocis ad extremos exanimata modos:
<aus. epigr. 101.3> et pereuntis adhuc gemitum resecuta querellis.
<aus. epigr. 101.4> ultima nunc etiam verba loquentis amat.
<aus. epigr. 102.1> MERCURIO genitore satus, genetrice Cythere.
<aus. epigr. 102.2> nominis ut mixti, sic corporis Hermaphroditus.
<aus. epigr. 102.3> concretus sexu, sed non perfectus, utroque:
<aus. epigr. 102.4> ambiguae Veneris, neutro potiendns amori.
<aus. epigr. 103.1> HERMAPHRODTTO
<aus. epigr. 103.2> SALMACIS optato concreta est nympha marito.
<aus. epigr. 103.3> felix virgo, sibi si scit inesse virum:
<aus. epigr. 103.4> et tu formosae, iuvenis, permixte puellae
<aus. epigr. 103.5> bis felix, unum si licet esse duos.
<aus. epigr. 104.1> PONE arcum, Paean, celeresque reconde sagittas:
<aus. epigr. 104.2> non te virgo fugit, sed tua tela timet.
<aus. epigr. 105.1> INVIDE, cur properas. cortex, operire puellam:
<aus. epigr. 105.2> laurea debetur Phoebo, si virgo negatur.
<aus. epigr. 106.1> THERMARUM in solio si quis Polygitona vidit
<aus. epigr. 106.2> ulcera membrorum scabie putrefacta foventem,
<aus. epigr. 106.3> praeposuit cunctis spectacula talia ludis.
<aus. epigr. 106.4> Principio tremulis gannitibus aera pulsat
<aus. epigr. 106.5> verbaque lascivos meretricum imitantia coetus
<aus. epigr. 106.6> vibrat et obscenae numeros pruriginis implet.
<aus. epigr. 106.7> brachia deinde rotat velut enthea daemone Maenas;
<aus. epigr. 106.8> pectus, crura, latus, ventrem, femora, inguina, suras,
<aus. epigr. 106.9> tergum, colla, umeros, luteae Symplegadis antrum.
<aus. epigr. 106.10> tam diversa locis vaga earnificina pererrat,
<aus. epigr. 106.11> donec marcentem calidi fervore lavacri
<aus. epigr. 106.12> blandus letali solvat dulcedine morbus.
<aus. epigr. 106.13> desectos sic fama viros, ubi cassa libido
<aus. epigr. 106.14> femineos coetus et non sua bella lacessiti
<aus. epigr. 106.15> irrita vexato consumere gaudia lecto,
<aus. epigr. 106.16> titillata brevi cum iam sub fine voluptas
<aus. epigr. 106.17> fervet et ingesto peragit ludibria morsu:
<aus. epigr. 106.18> torpida non aliter Polygiton membra rescivit.
<aus. epigr. 106.19> et, quia debentur suprema piacula vitae,
<aus. epigr. 106.20> ad Phlegethonteas sese iam praeparet undas.
<aus. epigr. 107.1> SILVIUS ille Bonus, qui carmina nostra Incessit,
<aus. epigr. 107.2> nostra magis meruit disticha, Brito bonus.
<aus. epigr. 108.1> SILVIUS hic Bonus est. “Quis Sibilis?” Iste Britannus.
<aus. epigr. 108.2> “Aut Brito hic non est Silvius, aut malus est.”
<aus. epigr. 109.1> SILVIUS esse Bonus fertur ferturque Britannus:
<aus. epigr. 109.2> quis credat civem degenerasse bonum?
<aus. epigr. 110.1> NEMO bonus Brito est. si simplex Silvius esse
<aus. epigr. 110.2> incipiat, simplex desinat esse bonus.
<aus. epigr. 111.1> SILVIUS hic Bonus est, sed Brito est Silvius idem:
<aus. epigr. 111.2> simplicior res est, credite, Brito malus.
<aus. epigr. 112.1> SILVI, Brito Bonus: quamvis homo non bonus esse
<aus. epigr. 112.2> fertis nec &lt;se quit&gt; iungere Brito Bono.
