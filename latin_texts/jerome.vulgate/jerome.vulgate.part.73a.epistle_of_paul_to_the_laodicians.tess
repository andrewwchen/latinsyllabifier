<Vulgate Epistle of Paul to the Laodicians.1.1> Paulus apostolus non ab hominibus neque per hominem sed per Iesum Christum, fratribus qui sunt Laodiciae.
<Vulgate Epistle of Paul to the Laodicians.1.2> gratia vobis et pax a Deo Patre et Domino Iesu Christo.
<Vulgate Epistle of Paul to the Laodicians.1.3> gratias ago Christo per omnem orationem meam, quod permanentes estis in eo et perseverantes in operibus eius, promissum expectantes in diem iudicii.
<Vulgate Epistle of Paul to the Laodicians.1.4> neque destituant vos quorundam vaniloquia insinuantium, ut vos evertant a veritate evangelii quod a me praedicatur.
<Vulgate Epistle of Paul to the Laodicians.1.5> et nunc faciet Deus, ut qui sunt ex me ad profectum veritatis evangelii deservientes et facientes benignitatem operum quae salutis vitae aeternae
<Vulgate Epistle of Paul to the Laodicians.1.6> et nunc palam sunt vincula mea quae patior in Christo; quibus laetor et gaudeo.
<Vulgate Epistle of Paul to the Laodicians.1.7> et hoc mihi est ad salutem perpetuam; quod ipsum factum orationibus vestris et administrantem Spiritum Sanctum, sive per vitam sive per mortem.
<Vulgate Epistle of Paul to the Laodicians.1.8> est enim mihi vere vita in Christo et mori gaudium.
<Vulgate Epistle of Paul to the Laodicians.1.9> et in ipsum in vobis faciet misericordiam suam, ut eandem dilectionem habeatis et sitis unianimes.
<Vulgate Epistle of Paul to the Laodicians.1.10> ergo, dilectissimi, ut audistis praesentia mei, ita retinete et facite in timore Dei, et erit vobis vita in aeternum;
<Vulgate Epistle of Paul to the Laodicians.1.11> est enim Deus qui operatur in vos.
<Vulgate Epistle of Paul to the Laodicians.1.12> et facite sine retractu quaecumque facitis.
<Vulgate Epistle of Paul to the Laodicians.1.13> et quod est, dilectissimi, gaudete in Christo. et praecavete sordidos in lucro.
<Vulgate Epistle of Paul to the Laodicians.1.14> omnes sint petitiones vestrae palam apud Deum. et estote firmi in sensu Christi.
<Vulgate Epistle of Paul to the Laodicians.1.15> et quae integra et vera et pudica et iusta et amabilia facite.
<Vulgate Epistle of Paul to the Laodicians.1.16> et quae audistis et accepistis, in corde retinete, et erit vobis pax.
<Vulgate Epistle of Paul to the Laodicians.1.17> salutate omnes fratres in osculo sancto.
<Vulgate Epistle of Paul to the Laodicians.1.18> salutant vos sancti.
<Vulgate Epistle of Paul to the Laodicians.1.19> gratia Domini Iesu cum spiritu vestro.
<Vulgate Epistle of Paul to the Laodicians.1.20> et facite legi Colosensium vobis.
