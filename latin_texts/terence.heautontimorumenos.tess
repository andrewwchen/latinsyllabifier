<ter. heaut. prologue.1> NE cui sit vestrum mirum, cur partes seni
<ter. heaut. prologue.2> Poeta dederit quae sunt adolescentium,
<ter. heaut. prologue.3> Id primum dicam: deinde quod veni eloquar.
<ter. heaut. prologue.4> Ex integra Graeca integram comoediam
<ter. heaut. prologue.5> Hodie sum acturus Heautontimorumenon;
<ter. heaut. prologue.6> Duplex quae ex argumento facta est simplici.
<ter. heaut. prologue.7> Novam esse ostendi, et quae esset: nunc qui scripserit,
<ter. heaut. prologue.8> Et cuia Graeca sit, ni partem maximam
<ter. heaut. prologue.9> Existimarem scire vestrum, id dicerem.
<ter. heaut. prologue.10> Nunc, quamobrem has partes didicerim, paucis dabo.
<ter. heaut. prologue.11> Oratorem voluit esse me, non prologum.
<ter. heaut. prologue.12> Vestrum iudicium fecit; me actorem dedit.
<ter. heaut. prologue.13> Sed hic actor tantum poterit a facundia,
<ter. heaut. prologue.14> Quantum ille potuit cogitare commode
<ter. heaut. prologue.15> Qui orationem hanc scripsit quam dicturus sum.
<ter. heaut. prologue.16> Nam quod rumores distulerunt malevoli,
<ter. heaut. prologue.17> Multas contaminasse Graecas dum facit
<ter. heaut. prologue.18> Paucas Latinas; factum hic esse id non negat,
<ter. heaut. prologue.19> Neque se pigere: et deinde facturum autumat.
<ter. heaut. prologue.20> Habet bonorum exemplum, quo exemplo sibi
<ter. heaut. prologue.21> Licere id facere quod illi fecerunt putat.
<ter. heaut. prologue.22> Tum quod malevolus vetus poeta dictitat,
<ter. heaut. prologue.23> Repente ad studium hunc se applicasse musicum,
<ter. heaut. prologue.24> Amicum ingenio fretum, haud natura sua;
<ter. heaut. prologue.25> Arbitrium vestrum, vestra existimatio
<ter. heaut. prologue.26> Valebit; quamobrem omnes vos oratos volo,
<ter. heaut. prologue.27> Ne plus iniquum possit quam aequum oratio.
<ter. heaut. prologue.28> Facite aequi sitis: date crescendi copiam
<ter. heaut. prologue.29> Novarum qui spectandi faciunt copiam
<ter. heaut. prologue.30> Sine vitiis; ne ille pro se dictum existimet,
<ter. heaut. prologue.31> Qui nuper fecit servo currenti in via
<ter. heaut. prologue.32> Decesse populum. Cur insano serviat?
<ter. heaut. prologue.33> De illius peccatis plura dicet cum dabit
<ter. heaut. prologue.34> Alias novas, nisi finem maledictis facit.
<ter. heaut. prologue.35> Adeste aequo animo; date potestatem mihi
<ter. heaut. prologue.36> Statariam agere ut liceat per silentium;
<ter. heaut. prologue.37> Ne semper servus currens, iratus senex,
<ter. heaut. prologue.38> Edax parasitus, sycophanta autem impudens,
<ter. heaut. prologue.39> Avarus leno, assidue agendi sint mihi,
<ter. heaut. prologue.40> Clamore summo, cum labore maximo.
<ter. heaut. prologue.41> Mea causa causam hanc iustam esse animum inducite,
<ter. heaut. prologue.42> Ut aliqua pars laboris minuatur mihi.
<ter. heaut. prologue.43> Nam nunc novas qui scribunt nihil parcunt seni:
<ter. heaut. prologue.44> Si qua laboriosa est, ad me curritur;
<ter. heaut. prologue.45> Sin lenis est, ad alium defertur gregem.
<ter. heaut. prologue.46> In hac est pura oratio. Experimini
<ter. heaut. prologue.47> In utramque partem inigenium quid possit meum.
<ter. heaut. prologue.48> Si nunquam avare pretium statui arti meae,
<ter. heaut. prologue.49> Et eum esse quaestum in animum induxi maximum,
<ter. heaut. prologue.50> Quam maxime servire vestris commodis;
<ter. heaut. prologue.51> Exemplum statuite in me, ut adolescentuli
<ter. heaut. prologue.52> Vobis placere studeant potius quam sibi.
<ter. heaut. 1.1.1> Quanquam haec inter nos nupera notitia admodum est,
<ter. heaut. 1.1.2> Inde adeo quod agrum in proximo hic mercatus es,
<ter. heaut. 1.1.3> Nec rei fere sane amplius quicquam fuit;
<ter. heaut. 1.1.4> Tamen vel virtus tua me, vel vicinitas,
<ter. heaut. 1.1.5> Quod ego in propinqua parte amicitiae puto,
<ter. heaut. 1.1.6> Facit ut te audacter moneam et familiariter,
<ter. heaut. 1.1.7> Quod mihi videre praeter aetatem tuam
<ter. heaut. 1.1.8> Facere, et praeter quam res te adhortatur tua.
<ter. heaut. 1.1.9> Nam proh Deum atque hominum fidem, quid vis tibi?
<ter. heaut. 1.1.10> Quid quaeris? annos sexaginta natus es,
<ter. heaut. 1.1.11> Aut plus eo ut coniicio: agrum in his regionibus
<ter. heaut. 1.1.12> Meliorem, neque preti maioris, nemo habet;
<ter. heaut. 1.1.13> Servos complures: proinde quasi nemo siet,
<ter. heaut. 1.1.14> Ita tute attente illorum officia fungere.
<ter. heaut. 1.1.15> Nunquam tam mane egredior, neque tam vesperi
<ter. heaut. 1.1.16> Domum revertor, quin te in fundo conspicer
<ter. heaut. 1.1.17> Fodere, aut arare, aut aliquid ferre. Denique
<ter. heaut. 1.1.18> Nullum renittis tempus, neque te respicis.
<ter. heaut. 1.1.19> Haec non voluptati tibi esse satis certo scio.
<ter. heaut. 1.1.20> At enim dices, "Quantum hic operis fiat, poenitet."
<ter. heaut. 1.1.21> Quod in opere faciendo operae consumis tuae,
<ter. heaut. 1.1.22> Si sumas in illis exercendis, plus agas.
<ter. heaut. 1.1.23> Chreme, tantumne est ab re tua oti tibi
<ter. heaut. 1.1.24> Aliena ut cures, eaque nihil quae ad te attinent?
<ter. heaut. 1.1.25> Homo sum: humani nihil a me alienum puto.
<ter. heaut. 1.1.26> Vel me monere hoc, vel percontari puta.
<ter. heaut. 1.1.27> Rectum est? ego ut faciam: non est? te ut deterream.
<ter. heaut. 1.1.28> Mihi sic est usus: tibi ut opus facto est, face.
<ter. heaut. 1.1.29> An cuiquam est usus homini se ut cruciet? Mihi.
<ter. heaut. 1.1.30> Si quid laboris est, nollem: sed quid istuc mali est,
<ter. heaut. 1.1.31> Quaeso? quid de te tantum meruisti? Eheu!
<ter. heaut. 1.1.32> Ne lacrima: atque istuc quicquid est fac me ut sciam:
<ter. heaut. 1.1.33> Ne retice: ne verere: crede, inquam, mihi,
<ter. heaut. 1.1.34> Aut consolando, aut consilio, aut re iuvero.
<ter. heaut. 1.1.35> Scire hoc vis? Hac quidem causa qua dixi tibi.
<ter. heaut. 1.1.36> Dicetur. At istos rastros interea tamen
<ter. heaut. 1.1.37> Appone: ne labora. Minime.> Quam rem agis?
<ter. heaut. 1.1.38> Sine me vacivum tempus ne quod dem mihi Laboris.
<ter. heaut. 1.1.39> Non sinam, inquam. Ah, non aequum facis.
<ter. heaut. 1.1.40> Hui, tam graves hos, quaeso? Sic meritum est meum.
<ter. heaut. 1.1.41> Nunc loquere. Filium unicum adolescentulum
<ter. heaut. 1.1.42> Habeo: ah, quid dixi habere me? immo habui, Chreme:
<ter. heaut. 1.1.43> Nunc habeam necne incertum est. Quid ita istuc? Scies.
<ter. heaut. 1.1.44> Est e Corintho hic advena anus paupercula:
<ter. heaut. 1.1.45> Eius filiam ille amare coepit perdite,
<ter. heaut. 1.1.46> Prope iam ut pro uxore haberet: haec clam me omnia.
<ter. heaut. 1.1.47> Ubi rem rescivi coepi non humanitus,
<ter. heaut. 1.1.48> Neque ut animum decuit aegrotum adolescentuli,
<ter. heaut. 1.1.49> Tractare; sed vi, et via pervulgata patrum.
<ter. heaut. 1.1.50> Quotidie accusabam. "Hem, tibine haec diutius
<ter. heaut. 1.1.51> Licere speras facere me vivo patre,
<ter. heaut. 1.1.52> Amicam ut habeas prope iam in uxoris loco?
<ter. heaut. 1.1.53> Erras, si id credis, et me ignoras, Clinia.
<ter. heaut. 1.1.54> Ego te meum esse dici tantisper volo,
<ter. heaut. 1.1.55> Dum, quod te dignum est, facies: sed si id non facis,
<ter. heaut. 1.1.56> Ego quod me in te sit facere dignum invenero.
<ter. heaut. 1.1.57> Nulla adeo ex re istuc fit nisi ex nimio otio.
<ter. heaut. 1.1.58> Ego istuc aetatis non amori operam dabam,
<ter. heaut. 1.1.59> Sed in Asiam hinc abii propter pauperiem; atque ibi
<ter. heaut. 1.1.60> Simul rem, et belli gloriam armis repperi."
<ter. heaut. 1.1.61> Postremo adeo res rediit: adolescentulus,
<ter. heaut. 1.1.62> Saepe eadem et graviter audiendo victus est,
<ter. heaut. 1.1.63> Et aetate putavit me et benevolentia
<ter. heaut. 1.1.64> Plus scire et providere quam se ipsum sibi.
<ter. heaut. 1.1.65> In Asiam ad regem militatum abiit, Chreme.
<ter. heaut. 1.1.66> Quid ais? Clam me profectus, menses tres abest.
<ter. heaut. 1.1.67> Ambo accusandi; etsi illud inceptum tamen
<ter. heaut. 1.1.68> Animi est pudentis signum, et non instrenui.
<ter. heaut. 1.1.69> Ubi comperi ex iis qui ei fuere conscii,
<ter. heaut. 1.1.70> Domum revertor moestus, atque animo fere
<ter. heaut. 1.1.71> Perturbato, atque incerto prae aegritudine:
<ter. heaut. 1.1.72> Assido; accurrunt servi, soccos detrahunt;
<ter. heaut. 1.1.73> Video alios festinare, lectos sternere,
<ter. heaut. 1.1.74> Coenam apparare: pro se quisque sedulo
<ter. heaut. 1.1.75> Faciebat quo illam mihi lenirent miseriam.
<ter. heaut. 1.1.76> Ubi video haec, coepi cogitare: "Hem! tot mea
<ter. heaut. 1.1.77> Solius solliciti sint causa, ut me unum expleant?
<ter. heaut. 1.1.78> Ancillae tot me vestiant? sumtus domi
<ter. heaut. 1.1.79> Tantos ego solus faciam? sed gnatum unicum,
<ter. heaut. 1.1.80> Quem pariter uti his decuit, aut etiam amplius,
<ter. heaut. 1.1.81> Quod illa aetas magis ad haec utenda idonea est,
<ter. heaut. 1.1.82> Eum ego hinc eieci miserum iniustitia mea.
<ter. heaut. 1.1.83> Malo quidem me dignum quovis deputem,
<ter. heaut. 1.1.84> Si id faciam: nam usque dum ille vitam illam colet
<ter. heaut. 1.1.85> Inopem, carens patria ob meas iniuries,
<ter. heaut. 1.1.86> Interea usque illi de me supplicium dabo,
<ter. heaut. 1.1.87> Laborans, quaerens, parcens, illi serviens."
<ter. heaut. 1.1.88> Ita facio prorsus: nihil relinquo in aedibus
<ter. heaut. 1.1.89> Nec vas, nec vestimentum: conrasi omnia,
<ter. heaut. 1.1.90> Ancillas, servos, nisi eos qui opere rustico
<ter. heaut. 1.1.91> Faciundo facile sumtum exercerent suum:
<ter. heaut. 1.1.92> Omnes produxi ac vendidi: inscripsi ilico
<ter. heaut. 1.1.93> Aedes mercede; quasi talenta ad quindecim
<ter. heaut. 1.1.94> Coegi; agrum hunc mercatus sum; hic me exerceo.
<ter. heaut. 1.1.95> Decrevi tantisper me minus iniuriae,
<ter. heaut. 1.1.96> Chreme, meo gnato facere dum fiam miser;
<ter. heaut. 1.1.97> Nec fas esse ulla me voluptate hic frui,
<ter. heaut. 1.1.98> Nisi ubi ille huc salvus redierit meus particeps.
<ter. heaut. 1.1.99> Ingenio te esse in liberos leni puto,
<ter. heaut. 1.1.100> Et illum obsequentem si quis recte aut commode
<ter. heaut. 1.1.101> Tractaret. Verum nec tu illum satis noveras,
<ter. heaut. 1.1.102> Nec te ille: hocque fit ubi non vere vivitur.
<ter. heaut. 1.1.103> Tu illum numquam ostendisti quanti penderes,
<ter. heaut. 1.1.104> Nec tibi ille est credere ausus quae est aequum patri;
<ter. heaut. 1.1.105> Quod si esset factum haec numquam evenissent tibi.
<ter. heaut. 1.1.106> Ita res est, fateor: peccatum a me maximum est.
<ter. heaut. 1.1.107> Menedeme, at porro recte spero, et illum tibi
<ter. heaut. 1.1.108> Salvum affuturum esse hic confido propediem.
<ter. heaut. 1.1.109> Utinam ita Di faxint. Facient: nunc, si commodum est,
<ter. heaut. 1.1.110> Dionysia hic sunt; hodie apud me sis volo.
<ter. heaut. 1.1.111> Non possum.
<ter. heaut. 1.1.112> Cur non? quaeso, tandem aliquantulum
<ter. heaut. 1.1.113> Tibi parce: idem absens facere te hoc vult filius.
<ter. heaut. 1.1.114> Non convenit qui illum ad labored impulerim
<ter. heaut. 1.1.115> Nunc me ipsum fugere. Sicine est sententia?
<ter. heaut. 1.1.116> Sic. Bene vale.> Et tu. Lacrimas excussit mihi,
<ter. heaut. 1.1.117> Miseretque me eius. Sed, ut diei tempus est,
<ter. heaut. 1.1.118> Monere oportet me hunc vicinum Phaniam,
<ter. heaut. 1.1.119> Ad coenam ut veniat. Ibo, visam si domi est.
<ter. heaut. 1.1.120> Nihil opus fuit monitore: iam dudum domi
<ter. heaut. 1.1.121> Praesto apud me esse aiunt: egomet convivas moror.
<ter. heaut. 1.1.122> Ibo adeo hinc intro: sed quid crepuerunt fores
<ter. heaut. 1.1.123> Hinc a me? quisnam egreditur? huc concessero.
<ter. heaut. 1.2.1> Nihil adhuc est quod vereare, Clinia: haudquaquam etiam cessant:
<ter. heaut. 1.2.2> Et illam simul cum nuntio tibi hic ego affuturam hodie scio:
<ter. heaut. 1.2.3> Proin tu sollicitudinem istam falsam quae te excruciat mittas.
<ter. heaut. 1.2.4> Quicum loquitur filius?
<ter. heaut. 1.2.5> Pater adest quem volui: adibo. Pater, opportune advenis.
<ter. heaut. 1.2.6> Quid id est? Hunc Menedemum nostin nostrum vicinum? Probe.
<ter. heaut. 1.2.7> Huic filium scis esse? Audivi esse in Asia. Non est, pater:
<ter. heaut. 1.2.8> Apud nos est. Quid ais? Advenientem, e navi egredientem, ilico
<ter. heaut. 1.2.9> Adduxi ad coenam: nam mihi magna cum eo iam inde usque a pueritia
<ter. heaut. 1.2.10> Fuit semper familiaritas. Voluptatem magnam nun tias.
<ter. heaut. 1.2.11> Quam vellem Menedemum invitatum ut nobiscum esset hodie amplius;
<ter. heaut. 1.2.12> Ut hanc laetitiam nec opinanti primus ei obiicerem clomi:
<ter. heaut. 1.2.13> Atque etiam nunc tempus est.Cave faxis : non opus est, pater. Quapropter?
<ter. heaut. 1.2.14> Quia enim incertum est etiam, quid se faciat. Modo venit;
<ter. heaut. 1.2.15> Timet omnia, patris iram et animum amicae se erga ut siet suae:
<ter. heaut. 1.2.16> Eam misere amat: propter eam haec turba atque abitio evenit.
<ter. heaut. 1.2.17> Scio. Nunc servulun ad eam in urbem misit, et ego nostrum una Syrum.
<ter. heaut. 1.2.18> Quid narrat? Quid ille? miserum se esse. Miserum? quem minus crederes?
<ter. heaut. 1.2.19> Quid reliqui est quin habeat quae quidem in homine dicuntur bona;
<ter. heaut. 1.2.20> Parentes, patriam incolumem, amicos, genus, cognatos, divitias?
<ter. heaut. 1.2.21> Atque haec perinde sunt ut illius animus qui ea possidet:
<ter. heaut. 1.2.22> Qui uti scit ei bona; illi qui non utitur recte mala.
<ter. heaut. 1.2.23> Immo ille fuit senex importunus semper: et nunc nihil magis
<ter. heaut. 1.2.24> Vereor quam ne quid in illum iratus plus satis faxit, pater.
<ter. heaut. 1.2.25> Illene? sed reprimam me: nam in metu esse hunc illi est utile.
<ter. heaut. 1.2.26> Quid tute tecum? Dicam: ut ut erat, mansum tamen oportuit.
<ter. heaut. 1.2.27> Fortasse aliquantum iniquior erat praeter eius libidinem:
<ter. heaut. 1.2.28> Pateretur; nam quem ferret, si parentem non ferret suum?
<ter. heaut. 1.2.29> Huncine erat aequum ex illius more, an illium ex huius vivere?
<ter. heaut. 1.2.30> Et quod illum insimulat durum, id non est: nam parentum iniuriae
<ter. heaut. 1.2.31> Uniusmodi sunt ferme, paulo qui est homo tolerabilis.
<ter. heaut. 1.2.32> Scortari crebro nolunt; nolunt crebro convivarier:
<ter. heaut. 1.2.33> Praebent exigue sumtum: atque haec sunt tamen ad virtutem omnia.
<ter. heaut. 1.2.34> Verum ubi animus semel se cupiditate devinxit mala,
<ter. heaut. 1.2.35> Necesse est, Clitipho, consilia consequi consimilia: hoc
<ter. heaut. 1.2.36> Scitum est; periculum ex aliis facere, tibi quod ex usu siet.
<ter. heaut. 1.2.37> Ita credo. Ego ibo hinc intro, ut videam nobis quid coenae siet.
<ter. heaut. 1.2.38> Tu, ut tempus est diei, vide sis ne quo hinc abeas longius.
<ter. heaut. 2.1.1> Quam iniqui sunt patres in omnes adolescentes iudices,
<ter. heaut. 2.1.2> Qui aequum esse censent nos iam a pueris ilico nasci senes,
<ter. heaut. 2.1.3> Neque illarum affines esse rerum quas fert adolescentia.
<ter. heaut. 2.1.4> Ex sua libidine moderantur, nunc quae est, non quae olim fuit.
<ter. heaut. 2.1.5> Mihi si unquam filius erit, nae ille facili me utetur patre;
<ter. heaut. 2.1.6> Nam et cognoscendi et ignoscendi dabitur peccati locus;
<ter. heaut. 2.1.7> Non ut meus, qui mihi per alium ostendit suam sententiam.
<ter. heaut. 2.1.8> Perii! is mihi, ubi adbibit plus paulo, sua quae narrat facinora!
<ter. heaut. 2.1.9> Nunc ait, "Periculum ex aliis facito, tibi quod ex usu siet:"
<ter. heaut. 2.1.10> Astutus: nae ille haud scit quam mihi nunc surdo narret fabulam.
<ter. heaut. 2.1.11> Magis nunc me amicae dicta stimulant: "Da mihi, atque affer mihi;"
<ter. heaut. 2.1.12> Cui quid respondeam nihil habeo; neque me quisquam est miserior:
<ter. heaut. 2.1.13> Nam hic Clinia, etsi is quoque suarum rerum satagit, attamen
<ter. heaut. 2.1.14> Habet bene ac pudice eductam, ignaram artis meretriciae.
<ter. heaut. 2.1.15> Mea est potens, procax, magnifica, sumtuosa, nobilis.
<ter. heaut. 2.1.16> Tum quod dem ei recte est; nam, nihil esse mihi, religio est dicere.
<ter. heaut. 2.1.17> Hoc ego mali non pridem inveni; neque etiamdum scit pater.
<ter. heaut. 2.2.1> Si mihi secundae res de amore meo essent, iamdudum, scio,
<ter. heaut. 2.2.2> Venissent: sed vereor ne mulier me absente hic corrupta sit.
<ter. heaut. 2.2.3> Concurrunt multae opiniones quae mihi animum exaugeant;
<ter. heaut. 2.2.4> Occasio, locus, aetas, mater cuius sub imperio est mala;
<ter. heaut. 2.2.5> Cui nihil iam praeter pretium dulce est. Clinia. Hei misero mihi!
<ter. heaut. 2.2.6> Etiam caves ne videat forte hinc te a patre aliquis exiens?
<ter. heaut. 2.2.7> Faciam: sed nescio quid profecto mihi animus praesagit mali.
<ter. heaut. 2.2.8> Pergin istuc prius diiudicare quam scis quid veri siet?
<ter. heaut. 2.2.9> Si nihil mali esset, iam hic adessent.
<ter. heaut. 2.2.10> Iam aderunt. Quando istuc erit?
<ter. heaut. 2.2.11> Non cogitas hinc longule esse? et nosti mores mulierum:
<ter. heaut. 2.2.12> Dum moliuntur, dum conantur, annus est. O Clitipho, Timeo.
<ter. heaut. 2.2.13> Respira: eccum Dromonem cum Syro: una adsunt tibi.
<ter. heaut. 2.3.1> Ain tu? Sic est. Verum interea dum sermons caecimus,
<ter. heaut. 2.3.2> Illae sunt relictae. Mulier tibi adest; audin, Clinia?
<ter. heaut. 2.3.3> Ego vero audio nunc demum et video et valeo, Clitipho.
<ter. heaut. 2.3.4> Minime mirum, acleo impeditae sunt: ancillarum gregem
<ter. heaut. 2.3.5> Ducunt secum. Perii. Unde illi sunt ancillae?
<ter. heaut. 2.3.6> Men rogas? Non oportuit relictas: portant quid rerum!
<ter. heaut. 2.3.7> Hei mihi. Aurum, vestem: et vesperascit, et non noverunt viam.
<ter. heaut. 2.3.8> Factum a nobis stulte est: abidum tu, Dromo, illis obviam,
<ter. heaut. 2.3.9> Propera: quid stas? Vae misero mihi, quanta de spe decidi!
<ter. heaut. 2.3.10> Quid istuc? quae res te sollicitat autem? Rogitas quid siet?
<ter. heaut. 2.3.11> Viden tu ancillas, aurum, vestem? quam ego cum una ancillula
<ter. heaut. 2.3.12> Hic reliqui. Unde ea esse censes? Vah! nunc demum intelligo.
<ter. heaut. 2.3.13> Di boni, quid turbae est? aedes nostrae vix capient, scio.
<ter. heaut. 2.3.14> Quid comedent? quid ebibent? quid sene erit nostro miserius?
<ter. heaut. 2.3.15> Sed video eccos quos volebam. O Iupiter, ubinam est fides?
<ter. heaut. 2.3.16> Dum ego propter te errans patria careo demens, tu interea loci
<ter. heaut. 2.3.17> Conlocupletasti te, Antiphila; et me in his deseruisti malis;
<ter. heaut. 2.3.18> Propter quam in summa infamia sum, et meo patri minus obsequens;
<ter. heaut. 2.3.19> Cuius nunc pudet me et miseret, qui harum mores cantabat mihi
<ter. heaut. 2.3.20> Monuisse frustra; neque potuisse unquam ab hac me expellere;
<ter. heaut. 2.3.21> Quod tamen nunc faciam: tum quum gratum mihi esse potuit nolui.
<ter. heaut. 2.3.22> Nemo est miserior me. Hic de nostris verbis errat videlicet
<ter. heaut. 2.3.23> Quae hic sumus locuti. Clinia, aliter tuum amorem atque est accipis:
<ter. heaut. 2.3.24> Nam et vita est eadem, et animus te erga idem ac fuit;
<ter. heaut. 2.3.25> Quantum ex ipsa re coniecturam cepimus.
<ter. heaut. 2.3.26> Quid est, obsecro? nam mihi nunc nihil rerum omnium est
<ter. heaut. 2.3.27> Quod malim quam me hoc falso suspicarier.
<ter. heaut. 2.3.28> Hoc primum, ut ne quid huius rerum ignores; anus
<ter. heaut. 2.3.29> Quae est dicta mater esse ei antehac non fuit:
<ter. heaut. 2.3.30> Ea obiit mortem: hoc ipsa in itinere alterae
<ter. heaut. 2.3.31> Dum narrat forte audivi. Quaenam est altera?
<ter. heaut. 2.3.32> Mane: hoc quod coepi primum enarrem, Clitipho:
<ter. heaut. 2.3.33> Post istuc veniam. Propera. Sy. Iam primum omnium,
<ter. heaut. 2.3.34> Ubi ventum ad aedes est, Dromo pultat fores:
<ter. heaut. 2.3.35> Anus quaedam prodit: haec ubi aperuit ostium,
<ter. heaut. 2.3.36> Continuo hic se coniecit intro: ego consequor.
<ter. heaut. 2.3.37> Anus foribus obdit pessulum; ad lanam redit.
<ter. heaut. 2.3.38> Hinc sciri potuit, aut nusquam alibi, Clinia,
<ter. heaut. 2.3.39> Quo studio vitam suam te absente exegerit,
<ter. heaut. 2.3.40> Ubi de improviso interventum est mulieri:
<ter. heaut. 2.3.41> Nam ea res dedit tum existimandi copiam
<ter. heaut. 2.3.42> Quotidianae vitae consuetudinem,
<ter. heaut. 2.3.43> Quae cuiusque ingenium ut sit declarat maxime:
<ter. heaut. 2.3.44> Texentem telam studiose ipsam offendimus,
<ter. heaut. 2.3.45> Mediocriter vestitam veste lugubri,
<ter. heaut. 2.3.46> Eius anuis causa, opinor, quae erat mortua;
<ter. heaut. 2.3.47> Sine auro, tum ornatam ita uti quae ornantur sibi;
<ter. heaut. 2.3.48> Nulla mala re esse expolitam muliebri;
<ter. heaut. 2.3.49> Capillus passus, prolixus, circum caput
<ter. heaut. 2.3.50> Reiectus negligenter: pax. Syre mi, obsecro,
<ter. heaut. 2.3.51> Ne me in laetitiam frustra coniicias. Anus
<ter. heaut. 2.3.52> Subtemen nebat: praeterea una ancillula
<ter. heaut. 2.3.53> Erat; ea texebat una, pannis obsita,
<ter. heaut. 2.3.54> Neglecta, immunda illuvie. Si haec sunt, Clinia,
<ter. heaut. 2.3.55> Vera, ita uti credo, quis te est fortunatior?
<ter. heaut. 2.3.56> Scin tu hanc quam dicit sordidatam et sordidam?
<ter. heaut. 2.3.57> Magnum hoc quoque signum est dominam esse extra noxiam,
<ter. heaut. 2.3.58> Quum eius tam negliguntur internuntii:
<ter. heaut. 2.3.59> Nam disciplina est eisdem munerarier
<ter. heaut. 2.3.60> Ancillas primum ad dominas qui affectant viam.
<ter. heaut. 2.3.61> Perge, obsecro te, et cave ne falsam gratiam
<ter. heaut. 2.3.62> Studeas inire. Quid ait, ubi me nominas?
<ter. heaut. 2.3.63> Ubi dicimus redisse te, et rogare uti
<ter. heaut. 2.3.64> Veniret ad te, mulier telam deserit
<ter. heaut. 2.3.65> Continuo, et lacrimis opplet os totum sibi, ut
<ter. heaut. 2.3.66> Facile scires desiderio id fieri tuo.
<ter. heaut. 2.3.67> Prae gaudio, ita me Di ament, ubi sim nescio:
<ter. heaut. 2.3.68> Ita timui. At ego nihil esse scibam, Clinia.
<ter. heaut. 2.3.69> Agedum vicissim, Syre, dic quae illa est altera?
<ter. heaut. 2.3.70> Adducimus tuam Bacchidem. Hem, quid? Bacchidem?
<ter. heaut. 2.3.71> Eho sceleste, quo illam ducis? Quo ego illam? ad nos scilicet.
<ter. heaut. 2.3.72> Ad patremne? Ad eun ipsum. O hominis impudentem audaciam! Heus tu,
<ter. heaut. 2.3.73> Non fit sine periclo facinus magnum et memorabile.
<ter. heaut. 2.3.74> Hoc vide: in mea vita tu tibi laudem is quaesitum, scelus;
<ter. heaut. 2.3.75> Ubi si paululum modo quid te fugerit, ego perierim.
<ter. heaut. 2.3.76> Quid illo facias? At enim. Quid enim? Si sinas, dicam.
<ter. heaut. 2.3.77> Sine. Sino. Ita res est haec nunc, quasi cum.---- Quas, malum, ambages mihi
<ter. heaut. 2.3.78> Narrare occipit? Syre, verum hic dicit; mitte: ad rem redi.
<ter. heaut. 2.3.79> Enimvero reticere nequeo: multimodis iniurius,
<ter. heaut. 2.3.80> Clitipho, es; neque ferri potis est. Audiendum hercle est: tace.
<ter. heaut. 2.3.81> Vis amare; vis potiri; vis quod des illi effici:
<ter. heaut. 2.3.82> Tuum esse in potiendo periclum non vis: haud stulte sapis;
<ter. heaut. 2.3.83> Siquidem id sapere est, velle te id quod non potest contingere:
<ter. heaut. 2.3.84> Aut haec cum illis sunt habenda, aut illa cum his mittenda sunt.
<ter. heaut. 2.3.85> Harum duarum conditionum nunc utram malis vide;
<ter. heaut. 2.3.86> Etsi consilium quod cepi rectum esse et tutum scio:
<ter. heaut. 2.3.87> Nam apud patrem tua amica tecum sine metu ut sit copia est.
<ter. heaut. 2.3.88> Tum quod illi argentum es pollicitus eadem hac inveniam via;
<ter. heaut. 2.3.89> Quod ut efficerem orando surdas iam aures reddideras mihi.
<ter. heaut. 2.3.90> Quid aliud tibi vis? Siquidem hoc fit. "Siquidem." Experiundo scies.
<ter. heaut. 2.3.91> Age, age, cedo istuc tuum consilium: quid id est?
<ter. heaut. 2.3.92> Adsimulabimus Tuam amicam huius esse.> Pulchre: cedo quid hic faciet sua?
<ter. heaut. 2.3.93> An ea quoque dicetur huius, si una haec dedecori est parum?
<ter. heaut. 2.3.94> Immo ad tuam matrem abducetur. Quid eo? Longum est, Clitipho,
<ter. heaut. 2.3.95> Si tibi narrem. Quamobrem id faciam vera causa est. Fabulae!
<ter. heaut. 2.3.97> Nihil satis firmi video quamobrem accipere hunc mihi expediat metum.
<ter. heaut. 2.3.98> Mane. Habeo aliud, si istud metuis; quod ambo confiteamini
<ter. heaut. 2.3.99> Sine periclo esse. Huiusmodi, obsecro, aliquid reperi.
<ter. heaut. 2.3.100> Maxime. Ibo obviam hinc: dicam ut revertantur domum.
<ter. heaut. 2.3.101> Hem! Quid dixti?Ademtum tibi iam faxo omnem metum,
<ter. heaut. 2.3.102> In aurem utramvis otiose ut dormias.
<ter. heaut. 2.3.103> Quid ago nunc? Tune? quod boni est-- Syre, dic modo
<ter. heaut. 2.3.104> Verum. Age modo, hodie sero ac nequicquam voles.
<ter. heaut. 2.3.105> Datur: fruare dum licet, nam nescias--yre, inquam.Perge porro;
<ter. heaut. 2.3.106> tamen istuc ago. Eius sit potestas posthac an nunquam tibi.
<ter. heaut. 2.3.107> Verum hercle istuc est. Syre, Syre inquam, heus, heus, Syre.
<ter. heaut. 2.3.108> Concaluit: quid vis? Redi, redi. Adsum: dic quid est?
<ter. heaut. 2.3.109> Iam hoc quoque negabis tibi placere? Immo, Syre,
<ter. heaut. 2.3.110> Et me, et neum amorem, et famam permitto tibi.
<ter. heaut. 2.3.111> Tu es iudex: ne quid accusandus sis vide.
<ter. heaut. 2.3.112> Ridiculum est te istuc me admonere, Clitipho;
<ter. heaut. 2.3.113> Quasi istic minor mea res agatur quam tua.
<ter. heaut. 2.3.114> Hic si quid nobis forte adversi evenerit,
<ter. heaut. 2.3.115> Tibi erunt parata verba, huic homini verbera;
<ter. heaut. 2.3.116> Quapropter haec res leutiqetuam neglectu est mihi.
<ter. heaut. 2.3.117> Sed istunc exora ut suam esse assimulet.
<ter. heaut. 2.3.118> Scilicet
<ter. heaut. 2.3.119> Facturum me esse: in eum iam res rediit locum
<ter. heaut. 2.3.120> Ut sit necessus.
<ter. heaut. 2.3.121> Amo te merito, Clinia.
<ter. heaut. 2.3.122> Verum illa ne quid titubet.
<ter. heaut. 2.3.123> Perdocta est probe.
<ter. heaut. 2.3.121> At hoc demiror, qui tam facile potueris
<ter. heaut. 2.3.122> Persuadere illi quae solet quos spernere!
<ter. heaut. 2.3.123> In tempore ad eam veni, quod rerum omnium est
<ter. heaut. 2.3.124> Primum: nam quendam misere offendi militem
<ter. heaut. 2.3.125> Eius noctem orantem: haec arte tractabat virum,
<ter. heaut. 2.3.126> Ut illius animum cupidum inopia incenderet;
<ter. heaut. 2.3.127> Eademque ut esset apud te hoc quam gratissimum.
<ter. heaut. 2.3.128> Sed heus tu, vide sis ne quid imprudens ruas:
<ter. heaut. 2.3.129> Patrem novisti ad has res quam sit perspicax:
<ter. heaut. 2.3.130> Ego te autem novi quam esse soleas impotens:
<ter. heaut. 2.3.131> Inversa verba, eversas cervices tuas,
<ter. heaut. 2.3.132> Gemitus, screatus, tussis, risus abstine.
<ter. heaut. 2.3.133> Laudabis. Vide sis. Tutemet mirabere.
<ter. heaut. 2.3.134> Sed quam cito sunt consecutae mulieres!
<ter. heaut. 2.3.135> Ubi sunt? cur retines?
<ter. heaut. 2.3.136> Iam nunc haec non est tua.
<ter. heaut. 2.3.137> Scio; apud patrem: at nunc interim.
<ter. heaut. 2.3.138> Nihilo magis.
<ter. heaut. 2.3.139> Sine.
<ter. heaut. 2.3.140> Non sinam, inquam.
<ter. heaut. 2.3.141> Quaeso, paulisper.
<ter. heaut. 2.3.142> Veto.
<ter. heaut. 2.3.143> Saltem salutare.
<ter. heaut. 2.3.144> Abeas, si sapis.
<ter. heaut. 2.3.145> Eo.
<ter. heaut. 2.3.146> Quid istic?
<ter. heaut. 2.3.147> Manebit.
<ter. heaut. 2.3.148> O hominem felicem!
<ter. heaut. 2.3.149> Ambula.
<ter. heaut. 2.4.1> Edepol te, mea Antiphila, laudo et fortunatam iudico,
<ter. heaut. 2.4.2> Id quum studuisti, isti formae ut mores consimiles forent:
<ter. heaut. 2.4.3> Minimeque, ita me Di ament, miror, si te sibi quisque expetit.
<ter. heaut. 2.4.4> Nam mihi quale ingenium haberes fuit indicio oratio.
<ter. heaut. 2.4.5> Et quum egomet nunc mecum in animo vitam tuam considero,
<ter. heaut. 2.4.6> Omniumque adeo vestrarum vulgus quae abs se segregant;
<ter. heaut. 2.4.7> Et vos esse istiusmodi, et nos non esse, haud mirabile est.
<ter. heaut. 2.4.8> Nam expedit bonas esse vobis: nos quibuscum est res non sinunt.
<ter. heaut. 2.4.9> Quippe forma impulsi nostra nos amatores colunt:
<ter. heaut. 2.4.10> Haec ubi immutata est, illi suum animum alio conferunt.
<ter. heaut. 2.4.11> Nisi si prospectum interea aliquid est, desertae vivimus.
<ter. heaut. 2.4.12> Vobis cum uno semel ubi aetatem agere decretum est viro,
<ter. heaut. 2.4.13> Cuius mos maxime est consimilis vostrum, hi se ad vos applicant.
<ter. heaut. 2.4.14> Hoc beneficio utrique ab utrisque vero devincimini,
<ter. heaut. 2.4.15> Ut numquam ulla amori vestro incidere possit calamitas.
<ter. heaut. 2.4.16> Nescio alias: me quidem semper scio fecisse sedulo
<ter. heaut. 2.4.17> Ut ex illius commodo meum compararem commodum. Ah!
<ter. heaut. 2.4.18> Ergo, mea Antiphila, tu nunc sola reducem me in patriam facis:
<ter. heaut. 2.4.19> Nam, dum abs te absum, omnes mihi labores fuere quos cepi leves
<ter. heaut. 2.4.20> Praeterquam tui carendum quod erat. Credo. Syre, vix suffero.
<ter. heaut. 2.4.21> Hocine me miserum non licere meo modo ingenium frui?
<ter. heaut. 2.4.22> Immo, ut patrem tuum vidi esse habitum, diu etiam duras dabit.
<ter. heaut. 2.4.23> Quisnam hic adolescens est qui intuitur nos? Ah, retine me, obsecro.
<ter. heaut. 2.4.24> Amabo, quid tibi est? Disperii, peril misera. Quid stupes,
<ter. heaut. 2.4.25> Antiphila?
<ter. heaut. 2.4.26> Videon Cliniam an non?
<ter. heaut. 2.4.27> Quem vides?
<ter. heaut. 2.4.28> Salve, anime mi.
<ter. heaut. 2.4.29> O mi exspectate, salve.
<ter. heaut. 2.4.30> Ut vales?
<ter. heaut. 2.4.31> Salvum advenisse gaudeo.
<ter. heaut. 2.4.32> Teneone te,
<ter. heaut. 2.4.33> Antiphila, maxime animo exoptata meo?
<ter. heaut. 2.4.34> Ite intro: nam vos iamdudum exspectat senex.
<ter. heaut. 3.1.1> Luciscit hoc iam: cesso pultare ostium
<ter. heaut. 3.1.2> Vicini, primum ex me ut sciat sibi filium
<ter. heaut. 3.1.3> Redisse? etsi adolescentem hoc nolle intelligo.
<ter. heaut. 3.1.4> Verum quum videam miserum hunc tam excruciarier
<ter. heaut. 3.1.5> Eius abitu, celem tam insperatum gaudium,
<ter. heaut. 3.1.6> Cum illi pericli nihil ex indicio siet?
<ter. heaut. 3.1.7> Haud faciam: nam, quod potero, adiutabo senem;
<ter. heaut. 3.1.8> Ita ut filium meum amico atque aequali suo
<ter. heaut. 3.1.9> Video inservire, et socium esse in negotiis;
<ter. heaut. 3.1.10> Nos quoque senes est aequum senibus obsequi.
<ter. heaut. 3.1.11> Aut ego profecto ingenio egregie ad miserias
<ter. heaut. 3.1.12> Natus sum: aut illud falsum est, quod vulgo audio
<ter. heaut. 3.1.13> Dici, diem adimere aegritudinem hominibus:
<ter. heaut. 3.1.14> Nam mihi quidem quotidie augescit magis
<ter. heaut. 3.1.15> De filio aegritudo; et quanto diutius
<ter. heaut. 3.1.16> Abest, magis cupio tanto et magis desidero.
<ter. heaut. 3.1.17> Sed ipsum foras egressum video: ibo, alloquar.
<ter. heaut. 3.1.18> Menedeme, salve: nuntium apporto tibi,
<ter. heaut. 3.1.19> Cuius maxime te fieri participem cupis.
<ter. heaut. 3.1.20> Numquidnam de gnato meo audisti, Chreme?
<ter. heaut. 3.1.21> Valet atque vivit. Ubinam est, quaeso?
<ter. heaut. 3.1.22> Apud me domi. Meus gnatus?> Sic est.
<ter. heaut. 3.1.23> Venit? Certe. Clinia Meus venit? Dixi.
<ter. heaut. 3.1.24> Eamus: duc me ad eum, obsecro.
<ter. heaut. 3.1.25> Non vult te scire se redisse etiam, et tuum
<ter. heaut. 3.1.26> Conspectum fugitat, propter peccatum; tum hoc timet,
<ter. heaut. 3.1.27> Ne tua duritia antiqua illa etiam adaucta sit.
<ter. heaut. 3.1.28> Non tu ei dixisti ut essem? Non. Quamobrem, Chreme?
<ter. heaut. 3.1.29> Quia pessime istoc in te atque in illum consulis,
<ter. heaut. 3.1.30> Si te tam leni et victo animo esse ostenderis.
<ter. heaut. 3.1.30> Non possum: satis iam satis pater durus fui. Ah!
<ter. heaut. 3.1.31> Vehemens in utramque partem, Menedeme, es nimis,
<ter. heaut. 3.1.32> Aut largitate nimia, aut parsimonia.
<ter. heaut. 3.1.33> In eandem fraudem ex hac re atque ex illa incides.
<ter. heaut. 3.1.34> Primum; olim potius quam paterere filium
<ter. heaut. 3.1.35> Commetare ad mulierculam, quae paululo
<ter. heaut. 3.1.36> Tum erat contenta, cuique erant grata omnia,
<ter. heaut. 3.1.37> Proterruisti hinc: ea coacta ingratiis
<ter. heaut. 3.1.38> Postilla coepit victum vulgo quaerere.
<ter. heaut. 3.1.39> Nunc cum sine magno intertrimento non potest
<ter. heaut. 3.1.40> Haberi, quidvis dare cupis: nam ut tu scias
<ter. heaut. 3.1.41> Quam ea nunc instructa pulchre ad perniciem siet,
<ter. heaut. 3.1.42> Primum, iam ancillas secum adduxit plus decem,
<ter. heaut. 3.1.43> Oneratas veste atque auro. Satrapes si siet
<ter. heaut. 3.1.44> Amator, nunquam sufferre eius sumtus queat;
<ter. heaut. 3.1.45> Nedum tu possis. Estne ea intus? Sit rogas?
<ter. heaut. 3.1.46> Sensi: namque ei unam coenam atque eius comitibus
<ter. heaut. 3.1.47> Dedi; quod si iterum mihi sit danda, actum siet.
<ter. heaut. 3.1.48> Nam ut alia omittam, pytissando modo mihi
<ter. heaut. 3.1.49> Quid vini absumsit! "Sic hoc," dicens; "Asperum,
<ter. heaut. 3.1.50> Pater, hoc est; aliud lenius sodes vide."
<ter. heaut. 3.1.51> Relevi dolia omnia, omnes serias;
<ter. heaut. 3.1.52> Omnes sollicitos habui: atque haec una nox.
<ter. heaut. 3.1.53> Quid te futurum censes quem assidue exedent?
<ter. heaut. 3.1.54> Sic me Di amabunt, ut me tuarum miseritum est,
<ter. heaut. 3.1.55> Menedeme, fortunarum.
<ter. heaut. 3.1.56> Faciat quod libet:
<ter. heaut. 3.1.57> Sumat, consumat, perdat, decretum est pati,
<ter. heaut. 3.1.58> Dum illum modo habeam mecum.
<ter. heaut. 3.1.59> Si certum est tibi
<ter. heaut. 3.1.60> Sic facere, illud permagni referre arbitror,
<ter. heaut. 3.1.61> Ut ne cientem sentiat te id sibi dare.
<ter. heaut. 3.1.62> Quid faciam?
<ter. heaut. 3.1.63> Quidvis potius quam quod cogitas:
<ter. heaut. 3.1.61> Per alium quemvis ut des; falli te sinas
<ter. heaut. 3.1.62> Technis per servulum; etsi subsensi id quoque,
<ter. heaut. 3.1.63> Illos ibi esse et id agere inter se clanculum.
<ter. heaut. 3.1.64> Syrus cum illo vestro consusurrat; conferunt
<ter. heaut. 3.1.65> Consilia ad adolescentes: et tibi perdere
<ter. heaut. 3.1.66> Talentum hoc pacto satius est quam illo minam.
<ter. heaut. 3.1.67> Non nunc pecunia agitur; sed illud, quomodo
<ter. heaut. 3.1.68> Minimo periclo id demus adolescentulo.
<ter. heaut. 3.1.69> Nam si semel tuum animum ille intellexerit,
<ter. heaut. 3.1.70> Prius proditurum te tuam vitam, et prius
<ter. heaut. 3.1.71> Pecuniam omnem, quam abs te amittas filium; hui,
<ter. heaut. 3.1.72> Quantam fenestram ad nequitiam patefeceris!
<ter. heaut. 3.1.73> Tibi autem porro ut non sit suave vivere:
<ter. heaut. 3.1.74> Nam deteriores omnes sumus licentia.
<ter. heaut. 3.1.75> Quodcunque inciderit in mentem volet: neque id
<ter. heaut. 3.1.76> Putabit, pravum siet an rectum quod petet.
<ter. heaut. 3.1.77> Tu rem perire et ipsum non poteris pati.
<ter. heaut. 3.1.78> Dare denegaris; ibit ad illud ilico,
<ter. heaut. 3.1.79> Quo maxime apud te se valere sentiet:
<ter. heaut. 3.1.80> Abiturum se abs te esse ilico minabitur.
<ter. heaut. 3.1.81> Videre verum, atque ita uti res est, dicere.
<ter. heaut. 3.1.82> Somnum hercle ego hac nocte oculis non vidi meis,
<ter. heaut. 3.1.83> Dum id quaero tibi qui filium restituerem.
<ter. heaut. 3.1.84> Cedo dextram: porro te idem oro ut facias, Chreme.
<ter. heaut. 3.1.85> Paratus sum. Scin quid nunc facere te volo?
<ter. heaut. 3.1.86> Dic. Quod sensisti illos me incipere fallere.
<ter. heaut. 3.1.87> Id ut maturent facere: cupio illi dare
<ter. heaut. 3.1.88> Quod vult: cupio iam videre. Operam dabo.
<ter. heaut. 3.1.89> Paulum negoti mihi obstat: Simus et Crito
<ter. heaut. 3.1.90> Vicini nostri hic ambigunt de finibus:
<ter. heaut. 3.1.91> Me cepere arbitrum: ibo ac dicam, ut dixeram
<ter. heaut. 3.1.92> Operam daturum me, hodie non posse his dare.
<ter. heaut. 3.1.93> Continuo hic adero. Ita quæso. Di vestram fidem!
<ter. heaut. 3.1.94> Ita comparatam esse hominum naturam omnium,
<ter. heaut. 3.1.95> Aliena ut melius videant et diiudicent
<ter. heaut. 3.1.96> Quam sua? an eo fit quia in re nostra aut gaudio
<ter. heaut. 3.1.97> Sumus praepediti nimio aut aegritudine?
<ter. heaut. 3.1.98> Hic mihi quanto nunc plus sapit quam egomet mihi !
<ter. heaut. 3.1.99> Dissolvi me otiosus operam ut tibi darem.
<ter. heaut. 3.1.100> Syrus est prehendendus, atque adhortandus mihi.
<ter. heaut. 3.1.101> A me nescio quis exit: concede hinc domum,
<ter. heaut. 3.1.102> Ne nos inter nos congruere sentiant.
<ter. heaut. 3.2.1> Hac illac circumcursa: inveniendum est tamen
<ter. heaut. 3.2.2> Argentum: intendenda in senem est fallacia.
<ter. heaut. 3.2.3> Num me fefellit hosce id struere? Videlicet
<ter. heaut. 3.2.4> Quia Cliniae ille servus tardiusculus est,
<ter. heaut. 3.2.5> Idcirco huic nostro tradita est provincia.
<ter. heaut. 3.2.6> Quis hic loquitur? Perii. Numnam haec audivit?
<ter. heaut. 3.2.7> Syre. Hem. Quid tu istic? Recte equidem: sed te miror, Chreme,
<ter. heaut. 3.2.8> Tam mane qui heri tantum biberis. Nihil nimis.
<ter. heaut. 3.2.9> "Nihil" narras? visa vero est, quod dici solet,
<ter. heaut. 3.2.10> Aquilae senectus. Heia.Mulier commoda et
<ter. heaut. 3.2.11> Faceta haec meretrix. Sane, idem visa est mihi.
<ter. heaut. 3.2.12> Et quidem hercle forma luculenta. Sic satis.
<ter. heaut. 3.2.13> Ita non ut olim; sed uti nunc, sane bona:
<ter. heaut. 3.2.14> Minimeque miror Clinia hanc si deperit.
<ter. heaut. 3.2.15> Sed habet patrem quendam avidum, miserum, atque aridum,
<ter. heaut. 3.2.16> Vicinum hunc: nostine? At quasi is non divitiis
<ter. heaut. 3.2.17> Abundet, gnatus eius profugit inopia.
<ter. heaut. 3.2.18> Scis esse factum ut dico? Quid ego nesciam?
<ter. heaut. 3.2.19> Hominem pistrino dignum. Quem? Istunc servulum
<ter. heaut. 3.2.20> Dico adolescentis. Syre, tibi timui male.
<ter. heaut. 3.2.21> Qui passus est id fieri. Quid faceret? Rogas?
<ter. heaut. 3.2.22> Aliquid reperiret, fingeret fallacias,
<ter. heaut. 3.2.23> Under esset adolescenti amicae quod daret;
<ter. heaut. 3.2.24> Atque hunc difficilem invitum servaret senem.
<ter. heaut. 3.2.25> Garris. Haec facta ab illo oportebat, Syre.
<ter. heaut. 3.2.26> Eho quaeso, laudas qui heros fallunt?
<ter. heaut. 3.2.27> In loco Ego vero laudo. Recte sane. Quippe quia
<ter. heaut. 3.2.28> Magnarum saepe id remedium aegritudinum est.
<ter. heaut. 3.2.29> Huic iam mansisset unicus gnatus domi.
<ter. heaut. 3.2.30> Iocone an serio illaec dicat, nescio;
<ter. heaut. 3.2.31> Nisi mihi quidem addit animum, quo lubeat magis.
<ter. heaut. 3.2.32> Et nunc quid exspectat, Syre? an dum hinc denuo
<ter. heaut. 3.2.33> Abeat, cum tolerare huius sumtus non queat?
<ter. heaut. 3.2.34> Nonne ad senem aliquam fabricam fingit?
<ter. heaut. 3.2.35> Stolidus est. At te adiutare oportet adolescentuli
<ter. heaut. 3.2.36> Causa. Facile equidem facere possum, si iubes:
<ter. heaut. 3.2.37> Etenim quo pacto id fieri soleat calleo.
<ter. heaut. 3.2.38> Tanto hercle melior. Non est mentiri meum.
<ter. heaut. 3.2.39> Fac ergo. At heus tu, facitodum eadem haec memineris,
<ter. heaut. 3.2.40> Si quid huius simile forte aliquando evenerit,
<ter. heaut. 3.2.41> Ut sunt humana, tuus ut faciat filius.
<ter. heaut. 3.2.42> Non usus veniet, spero. Spero hercle ego quoque.
<ter. heaut. 3.2.43> Neque eo nunc dico, quo quicquam illum senserim:
<ter. heaut. 3.2.44> Sed si quid, ne quid. Quae sit eius ætas vides.
<ter. heaut. 3.2.45> Et nae ego te, si usus veniat, magnifice, Chreme,
<ter. heaut. 3.2.46> Tractare possim. De istoc, quum usus venerit,
<ter. heaut. 3.2.47> Videbimus quid opus sit: nunc istuc age.
<ter. heaut. 3.2.48> Nunquam commodius unquam herum audivi loqui,
<ter. heaut. 3.2.49> Nec quum male facerem crederem mihi impunius
<ter. heaut. 3.2.50> Licere. Quisnam a nobis egreditur foras?
<ter. heaut. 3.3.1> Quid istuc, quaeso? qui istic mos est, Clitipho? itane fieri oportet?
<ter. heaut. 3.3.2> Quid ego feci? Vidine ego te modo manum in sinum huic meretrici
<ter. heaut. 3.3.3> Inserere?> Acta haec res est: perii. Mene?Hisce oculis; ne nega.
<ter. heaut. 3.3.4> Facis adeo indigne iniuriam illi, qui non abstineas manum:
<ter. heaut. 3.3.5> Nam istaec quidem contumelia est,
<ter. heaut. 3.3.6> Hominem amicum recipere ad te, atque eius amicam subagitare.
<ter. heaut. 3.3.7> Vel heri in vino quam immodestus fuisti! Factum. Quam molestus!
<ter. heaut. 3.3.8> Ut equidem, ita me Di ament, metui quid futurum denique esset.
<ter. heaut. 3.3.9> Novi ego amantium animum: advertunt graviter quae non censeas.
<ter. heaut. 3.3.10> At mihi fides apud hunc est nihil me istius facturum, pater.
<ter. heaut. 3.3.11> Esto: at certe concedas hinc aliquo ab ore eorum aliquantisper.
<ter. heaut. 3.3.12> Multa fert libido: ea prohibet facere tua praesentia.
<ter. heaut. 3.3.13> Ego de me facio coniecturam: nemo est meorum amicorum hodie
<ter. heaut. 3.3.14> Apud quem expromere omnia mea occulta, Clitipho, audeam;
<ter. heaut. 3.3.15> Apud alium prohibet dignitas, apud alium ipsius facti pudet,
<ter. heaut. 3.3.16> Ne ineptus, ne protervus videar; quod illum facere credito.
<ter. heaut. 3.3.17> Sed nostrum est intelligere, utcumque atque ubicumque opus sit obsequi.
<ter. heaut. 3.3.18> Quid istic narrat? Perii. Clitipho, haec ego praecipio tibi?
<ter. heaut. 3.3.19> Hominis frugi et temperantis functus es officium? Tace sodes.
<ter. heaut. 3.3.20> Recte sane. Syre, pudet me. Credo; neque id iniuria.
<ter. heaut. 3.3.21> Quin mihi molestum est. Pergis hercle? Verum dico quod videtur.
<ter. heaut. 3.3.22> Non accedam ad illos? Eho quaeso, una accedendi via est?
<ter. heaut. 3.3.23> Actum est: hic prius se indicarit quam ego argentum effecero.
<ter. heaut. 3.3.24> Chreme, vin tu homini stulto mihi auscultare? Quid faciam? Iube hunc
<ter. heaut. 3.3.25> Abire hinc aliquo. Quo hinc abeam ego? Quo? quo libet: da illis locum.
<ter. heaut. 3.3.26> Abi deambulatum. Deambulatum quo? Vah! quasi desit locus.
<ter. heaut. 3.3.27> Abi sane istac, istorsum, quo vis. Recte dicit: censeo.
<ter. heaut. 3.3.28> Di te eradicent, Syre, qui me hinc extrudis. At
<ter. heaut. 3.3.29> Tu pol tibi istas posthac comprimito manus.
<ter. heaut. 3.3.30> Censen vero? quid illum porro credis facturum, Chreme,
<ter. heaut. 3.3.31> Nisi eum, quantum tibi opis Di dant, servas, castigas, mones?
<ter. heaut. 3.3.32> Ego istuc curabo. Atqui nunc, here, hic tibi asservandus est.
<ter. heaut. 3.3.33> Fiet. Si sapias: nam mihi iam minus minusque obtemperat.
<ter. heaut. 3.3.34> Quid tu? ecquid de illo quod dudum tecum egi egisti, Syre? aut
<ter. heaut. 3.3.35> Repperisti, tibi quod placeat? an nondum etiam? De fallacia
<ter. heaut. 3.3.36> Dicis? st! inveni nuper quandam. Frugi es: cedo, quid est?
<ter. heaut. 3.3.37> Dicam: verum, ut aliud ex alio incidit. Quidnam, Syre?
<ter. heaut. 3.3.38> Pessima haec est meretrix. Ita videtur. Immo si scias.
<ter. heaut. 3.3.39> Vah, vide, quod inceptet facinus. Fuit quaedam anus Corinthia
<ter. heaut. 3.3.40> Hic: huic drachmarum argenti haec mille dederat mutuum.
<ter. heaut. 3.3.41> Quid tum? Ea mortua est: reliquit filiam adolescentulam.
<ter. heaut. 3.3.42> Ea relicta huic arrhaboni est pro illo argento. Intelligo.
<ter. heaut. 3.3.43> Hanc secum huc adduxit, ea quae est nunc apud uxorem tuam.
<ter. heaut. 3.3.44> Quid tum? Cliniam orat sibi uti id nunc det; illam illi tamen
<ter. heaut. 3.3.45> Post daturam. Mille nummum poscit. Et poscit quidem?
<ter. heaut. 3.3.46> Hui, Dubium id est? Ego sic putavi: quid nunc facere cogitas?
<ter. heaut. 3.3.47> Egone? ad Menedemum ibo: dicam hanc esse captam ex Caria
<ter. heaut. 3.3.48> Ditem et nobilem; si redimat, magnum inesse in ea lucrum.
<ter. heaut. 3.3.49> Erras. Quid ita? Pro Menedemo nunc tibi ego respondeo:
<ter. heaut. 3.3.50> Non emo: quid ais?
<ter. heaut. 3.3.51> Optata loquere.
<ter. heaut. 3.3.52> Atqui non est opus.
<ter. heaut. 3.3.53> Non opus est?
<ter. heaut. 3.3.54> Non hercle vero.
<ter. heaut. 3.3.55> Quid istuc? miror.
<ter. heaut. 3.3.56> Iam scies.
<ter. heaut. 3.3.57> Mane, mane: quid est quod tarn a nobis graviter crepuerunt fores?
<ter. heaut. 4.1.1> Nisi me animus fallit, hic profecto est annulus quem ego suspicor
<ter. heaut. 4.1.2> Is quicum exposita est gnata. Quid volt sibi, Syre, haec oratio?
<ter. heaut. 4.1.3> Quid est? isne tibi videtur? Dixi equidem ubi mihi ostendisti ilico
<ter. heaut. 4.1.4> Eum esse. At ut satis contemplata modo sis, mea nutrix.
<ter. heaut. 4.1.5> Satis. Abi iam nunc intro, atque illa si iam laverit mihi nuntia:
<ter. heaut. 4.1.6> Hic ego virum interea opperibor. Te vult: videas, quid velit.
<ter. heaut. 4.1.7> Nescio quid tristis est: non temere est: metuo quid sit. Quid siet?
<ter. heaut. 4.1.8> Nae, ista hercle magno iam conatu magnas nugas dixerit.
<ter. heaut. 4.1.9> Ehem mi vir. Ehem mea uxor. Te ipsum quaero. Loquere quid velis.
<ter. heaut. 4.1.10> Primum hoc te oro ne quid credas me adversum edictuin tuum
<ter. heaut. 4.1.11> Facere esse ausam. Vin me istuc tibi, etsi incredibile est, credere?
<ter. heaut. 4.1.12> Credo. Nescio quid peccati portet haec purgatio.
<ter. heaut. 4.1.13> Meministin me esse gravidam, et mihi te maximopere dicere,
<ter. heaut. 4.1.14> Si puellam parerem nolle tolli? Scio quid feceris:
<ter. heaut. 4.1.15> Sustulisti. Sic est factum, domina, ergo herus damno auctus est.
<ter. heaut. 4.1.16> Minime: sed erat hic Corinthia anus haud impura: ei dedi
<ter. heaut. 4.1.17> Exponendam. O Iupiter, tantamne esse in animo inscitiam!
<ter. heaut. 4.1.18> Perii: quid ego feci? Rogitas? Si peccavi, mi Chreme,
<ter. heaut. 4.1.19> Insciens feci. Id equidem ego si tu neges, certo scio
<ter. heaut. 4.1.20> Te inscientem atque imprudentem dicere ac facere omnia:
<ter. heaut. 4.1.21> Tot peccata in hac re ostendis: nam iam primum, si meum
<ter. heaut. 4.1.22> Imperium exsequi voluisses, interemtam oportuit;
<ter. heaut. 4.1.23> Non simulare mortem verbis, re ipsa spem vitae dare.
<ter. heaut. 4.1.24> At id omitto: misericordia, animus maternus: sino.
<ter. heaut. 4.1.25> Quam bene vero abs te prospectumn est! quid voluisti? cogita.
<ter. heaut. 4.1.26> Nempe anui illi prodita abs te filia est planissime,
<ter. heaut. 4.1.27> Per te vel uti quaestum faceret, vel uti veniret palam.
<ter. heaut. 4.1.28> Credo id cogitasti: " Quidvis satis est dum vivat modo."
<ter. heaut. 4.1.29> Quid cum illis agas, qui neque ius, neque bonum atque aequum sciunt?
<ter. heaut. 4.1.30> Melius, peius; prosit, obsit; nihil vident, nisi quod libet.
<ter. heaut. 4.1.31> Mi Chreme, peccavi, fateor: vincor: nunc hoc te obsecro,
<ter. heaut. 4.1.32> Quanto tuus est animus natu gravior, ignoscentior,
<ter. heaut. 4.1.33> Ut meae stultitiae in iustitia tua sit aliquid praesidi.
<ter. heaut. 4.1.34> Scilicet equidem istuc factum ignoscam: verum, Sostrata,
<ter. heaut. 4.1.35> Male docet te mea facilitas multa. Sed istuc, quicquid est,
<ter. heaut. 4.1.36> Qua hoc occeptum est causa loquere. Ut stultae et misere omnes sumus
<ter. heaut. 4.1.37> Religiosae, quum exponendam do illi, de digito annulum
<ter. heaut. 4.1.38> Detraho; et eum edico ut una cum puella exponeret;
<ter. heaut. 4.1.39> Si moreretur, ne expers partis esset de nostris bonis.
<ter. heaut. 4.1.40> Istuc recte: conservasti te atque illam. Is hic est annulus.
<ter. heaut. 4.1.41> Unde habes? Quam Bacchis secum adduxit adolescentulam.
<ter. heaut. 4.1.42> Hem! Quid ea narrat? Ea lavatum dum it servandum mihi dedit.
<ter. heaut. 4.1.43> Animum non adverti primum; sed postquam aspexi, ilico
<ter. heaut. 4.1.44> Cognovi: ad te exsilui. Quid nunc suspicare, aut invenis
<ter. heaut. 4.1.45> De illa? Nescio; nisi ut ex ipsa quaeras unde hunc habuerit,
<ter. heaut. 4.1.46> Si potis est reperiri. Interii: plus spei video quam volo.
<ter. heaut. 4.1.47> Nostra est, si ita est. Vivitne illa cui tu dederas?
<ter. heaut. 4.1.48> Nescio. Quid renuntiavit olim? Fecisse id quod iusseram.
<ter. heaut. 4.1.49> Nomen mulieris cedo quod sit, ut quaeratur. Philtere.
<ter. heaut. 4.1.50> Ipsa est: mirum ni illa salva est, et ego peril.
<ter. heaut. 4.1.51> Sostrata,
<ter. heaut. 4.1.52> Sequere me intro hac.
<ter. heaut. 4.1.53> Ut praeter spem evenit. Quam timui male
<ter. heaut. 4.1.54> Ne nunc animo ita esses duro ut olim in tollenda, Chreme !
<ter. heaut. 4.1.55> Non licet hominem esse saepe ita ut volt, si res non sinit.
<ter. heaut. 4.1.56> Nunc ita tempus est mihi ut cupiam filiam; olim nihil minus.
<ter. heaut. 4.2.1> Nisi me animus fallit, haud permultum a me aberit infortunium:
<ter. heaut. 4.2.2> Ita hac re in angustum oppido nunc meae coguntur copiae;
<ter. heaut. 4.2.3> Nisi aliquid video ne esse amicam hanc gnati resciscat senex.
<ter. heaut. 4.2.4> Nam quod de argento sperem, aut posse postulem me fallere,
<ter. heaut. 4.2.5> Nihil est: triumpho si licet me latere tecto abscedere.
<ter. heaut. 4.2.6> Crucior, bolum tantum mihi ereptum tam de subito e faucibus.
<ter. heaut. 4.2.7> Quid agam? aut quid comminiscar? ratio de integro ineunda est mihi.
<ter. heaut. 4.2.8> Nihil tam difficile est quin quaerendo investigari possiet.
<ter. heaut. 4.2.9> Quid si hoc nunc sic incipiam? Nihil est. Quid si sic? Tantundem egero.
<ter. heaut. 4.2.10> At sic opinor. Non potest. Immo optime. Euge, habeo optimam.
<ter. heaut. 4.2.11> Retraham hercle opinor ad me idem illud fugitivum argentum tamen.
<ter. heaut. 4.3.1> Nulla mihi res posthac potest iam intervenire tanta
<ter. heaut. 4.3.2> Quae mihi aegritudinem afferat: tanta haec laetitia oborta est.
<ter. heaut. 4.3.3> Dedo patri me nunc iam ut frugalior sim quam vult.
<ter. heaut. 4.3.4> Nihil me fefellit: cognita est, quantum audio huius verba.
<ter. heaut. 4.3.5> Istuc tibi ex sententia tua obtigisse laetor.
<ter. heaut. 4.3.6> O mi Syre, audistine obsecro? Quidni, qui usque una adfuerim?
<ter. heaut. 4.3.7> Cuiquam aeque audisti commodius quicquam evenisse?
<ter. heaut. 4.3.8> Nulli. Atque ita me Di ament ut ego nunc non tam meapte causa
<ter. heaut. 4.3.9> Laetor quam illius quam ego scio esse honore quovis dignam.
<ter. heaut. 4.3.10> Ita credo: sed nunc, Clinia, age, da te mihi vicissim:
<ter. heaut. 4.3.11> Nam amici quoque res est videnda in tuto ut collocetur;
<ter. heaut. 4.3.12> Ne quid de amica nunc senex. O Iupiter!
<ter. heaut. 4.3.13> Quiesce. Antiphila mea nubet mihi. Sicine mihi interloquere?
<ter. heaut. 4.3.14> Quid faciam, Syre mi? gaudeo: fer me. Fero hercle vero.
<ter. heaut. 4.3.15> Deorum vitam apti sumus. Frustra operam, opinor, sumo.
<ter. heaut. 4.3.16> Loquere; audio. At iam hoc non ages. Agam. Videndum est, inquam,
<ter. heaut. 4.3.17> Amici quoque res, Clinia, tui in tuto ut collocetur:
<ter. heaut. 4.3.18> Nam si nunc a nobis abis, et Bacchidem hic relinquis,
<ter. heaut. 4.3.19> Noster resciscet ilico esse amicam hanc Clitiphonis:
<ter. heaut. 4.3.20> Si abduxeris, celabitur itidem ut celata adhuc est.
<ter. heaut. 4.3.21> At enim istoc nihil est magis, Syre, meis nuptiis adversum:
<ter. heaut. 4.3.22> Nam quo ore appellabo patrem? Tenes quid dicam? Quidni?
<ter. heaut. 4.3.23> Quid dicam? quam causam afferam? Quin nolo mentiare.
<ter. heaut. 4.3.24> Aperte ita ut res sese habet narrato. Quid ais? Iubeo;
<ter. heaut. 4.3.25> Illam te amare et velle uxorem: hanc esse Clitiphonis.
<ter. heaut. 4.3.26> Bonam atque iustam rem oppido imperas, et factu facilem;
<ter. heaut. 4.3.27> Et scilicet iam me hoc voles patrem exorare ut celet
<ter. heaut. 4.3.28> Senem vestrum. Immo, ut recta via rem narret ordine omnem.
<ter. heaut. 4.3.29> Hem, Satin sanus es, aut sobrius? tu quidem ilium plane prodis.
<ter. heaut. 4.3.30> Nam qui ille poterit esse in tuto? dic mihi.
<ter. heaut. 4.3.31> Huic equidem consilio palmam do: hic me magnifice effero,
<ter. heaut. 4.3.32> Qui vim tantam in me et potestatem habeam tantae astutiae,
<ter. heaut. 4.3.33> Vera dicendo ut eos ambos fallam; ut quum narret senex
<ter. heaut. 4.3.34> Vester nostro istam esse amicam gnati, non credat tamen.
<ter. heaut. 4.3.35> At enim spem istoc pacto rursum nuptiarum omnem eripis:
<ter. heaut. 4.3.36> Nam, dum amicam hanc meam esse credet, non committet filiam.
<ter. heaut. 4.3.37> Tu fortasse quid me fiat parvi pendis dum illi consulas.
<ter. heaut. 4.3.38> Quid, malum, me aetatem censes velle id assimularier?
<ter. heaut. 4.3.39> Unus est dies, dum argentum eripio: pax: nihil amplius.
<ter. heaut. 4.3.40> Tantum sat habes? quid tum, quaeso, si hoc pater resciverit?
<ter. heaut. 4.3.41> Quid si redeo ad illos qui aiunt, "Quid si nunc coelum ruat?"
<ter. heaut. 4.3.42> Metuo quid agam.
<ter. heaut. 4.3.43> Metuis? quasi non ea potestas sit tua,
<ter. heaut. 4.3.44> Quo velis in tempore ut te exsolvas, rem facias palam.
<ter. heaut. 4.3.45> Age, age, traducatur Bacchis.
<ter. heaut. 4.3.46> Optime ipsa exit foras.
<ter. heaut. 4.4.1> Satis pol proterve me Syri promissa huc induxerunt;
<ter. heaut. 4.4.2> Decem minas quas mihi dare pollicitus est. Quod si is nunc
<ter. heaut. 4.4.3> Me deceperit, saepe obsecrans me ut veniam frustra veniet.
<ter. heaut. 4.4.4> Aut quum venturam dixero et constituero; quum is certo
<ter. heaut. 4.4.5> Renuntiarit; Clitipho cum in spe pendebit animi;
<ter. heaut. 4.4.6> Decipiam, ac non veniam: Syrus mihi tergo poenas pendet.
<ter. heaut. 4.4.7> Satis scite promittit tibi. Atqui tu hanc iocari credis?
<ter. heaut. 4.4.8> Faciet, nisi caveo. Dormiunt: ego pol istos commovebo.
<ter. heaut. 4.4.9> Mea Phrygia, audisti modo iste homo quam villam demonstravit
<ter. heaut. 4.4.10> Charini? Audivi. Proximam esse huic fundo ad dextram?
<ter. heaut. 4.4.11> Memini. Curriculo pereurre: apud eum miles Dionysia agitat.
<ter. heaut. 4.4.12> Quid inceptat?Die me hic oppido esse invitam, atque asservari;
<ter. heaut. 4.4.13> Verum aliquo pacto verba me his daturam esse, et venturam.
<ter. heaut. 4.4.14> Peril hercle. Bacchis, mane, mane: quo mittis istane quaeso?
<ter. heaut. 4.4.15> Iube maneat. I. Quin est paratum argentum.
<ter. heaut. 4.4.16> Quin ego maneo. Atqui iam dabitur. Ut libet: num ego insto?
<ter. heaut. 4.4.17> At scin quid, sodes? Quid? Transeundum nunc tibi ad Menedemum est, et tua pompa
<ter. heaut. 4.4.18> Eo traducenda est. Quam rem agis, scelus?
<ter. heaut. 4.4.19> Egone? argentum cudo Quod tibi dem. Dignam me putas quam illudas?
<ter. heaut. 4.4.20> Non est temere. Etiamne tecum res hic mihi est? Eatur.
<ter. heaut. 4.4.21> Sequere hac. Heus, Dromo. Quis me vult? Syrus. Quid est rei?
<ter. heaut. 4.4.22> Ancillas omnes Bacchidis traduce huc ad vos propere.
<ter. heaut. 4.4.23> Quamobrem? Ne quaeras: efferant quae secum huc attulerunt.
<ter. heaut. 4.4.24> Sperabit sumtum tibi senex levatum esse harum abitu.
<ter. heaut. 4.4.25> Nae ille haud scit paullum lucri quantum ei damni apportet.
<ter. heaut. 4.4.26> Tu nescis id quod scis, Dromo, si sapies. Mutum dices.
<ter. heaut. 4.5.1> Ita me Di amabunt ut nunc Menedemi vicem
<ter. heaut. 4.5.2> Miseret me talltum devenisse ad eum mali.
<ter. heaut. 4.5.3> Illancine mulierem alere cum ilia familia?
<ter. heaut. 4.5.4> Etsi scio hosce aliquot dies non sentiet;
<ter. heaut. 4.5.5> Ita magno desiderio fuit ei filius:
<ter. heaut. 4.5.6> Verum ubi videbit tantos sibi sumtus domi
<ter. heaut. 4.5.7> Quotidiano fieri, nec fieri modum,
<ter. heaut. 4.5.8> Optabit rursum ut abeat ab se filius.
<ter. heaut. 4.5.9> Syrum optime eccum! Cesso hunc adoriri? Syre. Hem.
<ter. heaut. 4.5.10> Quid est? Te mihi ipsum iam dudum optabam dari.
<ter. heaut. 4.5.11> Videre egisse iam nescio quid cum sene.
<ter. heaut. 4.5.12> De illo quod dudum? dictum ac factum reddidi.
<ter. heaut. 4.5.13> Bonane fide? Bona hercle. Non possum pati
<ter. heaut. 4.5.14> Quin tibi caput demulceam. Accede huc, Syre:
<ter. heaut. 4.5.15> Faciam boni tibi aliquid pro ista re, ac libens.
<ter. heaut. 4.5.16> At si scias, quam scite in mentem venerit.
<ter. heaut. 4.5.17> Vah, gloriare evenisse ex sententia?
<ter. heaut. 4.5.18> Non hercle vero : verum dico.
<ter. heaut. 4.5.19> Die, quid est? Tui Clitiphonis esse amicam hanc Bacchidem
<ter. heaut. 4.5.20> Menedemo dixit Clinia; et ea gratia
<ter. heaut. 4.5.21> Secum adduxisse, ne tu id persentisceres.
<ter. heaut. 4.5.22> Probe. Die sodes. Nimium, inquam. Immo sic satis.
<ter. heaut. 4.5.23> Sed porro ausculta quod superest fallaciae.
<ter. heaut. 4.5.24> Sese ipse dicet tuam vidisse filiam;
<ter. heaut. 4.5.25> Eius sibi complacitam formam, postquam aspexerit;
<ter. heaut. 4.5.26> Hanc cupere uxorem. Modone quae inventa est?
<ter. heaut. 4.5.27> Eam. Et quidem iubebit posci. Quamobrem istuc, Syre?
<ter. heaut. 4.5.28> Nam prorsum nihil intelligo. Hui! tardus es.
<ter. heaut. 4.5.29> Fortasse. Argentum dabitur ei ad nuptias,
<ter. heaut. 4.5.30> Aurum, atque vestem, qui,--tenesne? Comparet?
<ter. heaut. 4.5.31> Id ipsum. At ego illi neque do, neque despondeo.
<ter. heaut. 4.5.32> Non? quamobrem? Quamobrem? me rogas? Homini fugitivo dabo?
<ter. heaut. 4.5.33> Non ego dicebam in perpetuum illam illi ut dares;
<ter. heaut. 4.5.34> Verum ut simulares. Non mea est simulatio.
<ter. heaut. 4.5.35> Ita tu istaec tua misceto ne me admisceas.
<ter. heaut. 4.5.36> Ego cui daturus non sum ut ei despondeam?
<ter. heaut. 4.5.37> Credebam. Minime. Scite poterat fieri.
<ter. heaut. 4.5.38> Et ego hoc, quia dudum tu tantopere iusseras,
<ter. heaut. 4.5.39> Eo coepi. Credo. Caeterum equidem istuc, Chrene,
<ter. heaut. 4.5.40> Aequi bonique facio. Atqui cummaxime
<ter. heaut. 4.5.41> Volo te dare operam ut fiat, verum alia via.
<ter. heaut. 4.5.42> Fiat: quaeratur aliud: sed illud quod tibi
<ter. heaut. 4.5.43> Dixi de argento, quod ista debet Bacchidi,
<ter. heaut. 4.5.44> Id nunc reddendum est illi: neque tu scilicet
<ter. heaut. 4.5.45> Eo nunc confugies: "Quid mea? num datum mihi est?
<ter. heaut. 4.5.46> Num iussi? num illa oppignerare filiam
<ter. heaut. 4.5.47> Meam, me invito, potuit?" Verum illud, Chreme,
<ter. heaut. 4.5.48> Dicunt, Ius summum saepe summa malitia est.
<ter. heaut. 4.5.49> Haud faciam. Immo aliis si licet, tibi non licet.
<ter. heaut. 4.5.50> Omnes te in lauta et bene acta parte putant.
<ter. heaut. 4.5.51> Quin egomet iam ad eam deferam. Immo filium
<ter. heaut. 4.5.52> Iube potius. Quamobrem? Quia enim in hunc suspicio est
<ter. heaut. 4.5.53> Translata amoris. Quid tum? Quia videbitur
<ter. heaut. 4.5.54> Magis verisimile id esse, quum hic illi dabit:
<ter. heaut. 4.5.55> Simul et conficiam facilius ego, quod volo.
<ter. heaut. 4.5.56> Ipse adeo adest: abi, effer argentum. Effero.
<ter. heaut. 4.6.1> Nulla est tam facilis res quin difficilis siet,
<ter. heaut. 4.6.2> Quam invitus facias. Vel me haec deambulatio,
<ter. heaut. 4.6.3> Quam non laboriosa, ad languorem dedit.
<ter. heaut. 4.6.4> Nee quicquam magis nunc metuo quam ne denuo
<ter. heaut. 4.6.5> Miser aliquo extrudar hinc, ne accedam ad Bacchidem.
<ter. heaut. 4.6.6> Ut te quidem omnes Dii Deaeque, quantum est, Syre,
<ter. heaut. 4.6.7> Cum tuo istoc invento, cumque incepto perduint.
<ter. heaut. 4.6.8> Huiusmodi res semper comminiscere,
<ter. heaut. 4.6.9> Ubi me excarnifices. I tu hinc quo dignus es.
<ter. heaut. 4.6.10> Quam pene tua me perdidit protervitas !
<ter. heaut. 4.6.11> Vellem hercle factum: ita meritus es. Meritus? quomodo?
<ter. heaut. 4.6.12> Nae me istuc ex te prius audivisse gaudeo
<ter. heaut. 4.6.13> Quam argentum haberes, quod daturus iam fui.
<ter. heaut. 4.6.14> Quid igitur dicam tibi vis? abiisti, mihi
<ter. heaut. 4.6.15> Amicam adduxti, quam non liceat tangere.
<ter. heaut. 4.6.16> Iam non sum iratus: sed scin ubi nunc sit tibi
<ter. heaut. 4.6.17> Tua Bacchis? Apud nos. Non. Ubi ergo? Apud Cliniam.
<ter. heaut. 4.6.18> Perii. Bono animo es: iam argentum ad eam deferes
<ter. heaut. 4.6.19> Quod ei es pollicitus. Garris: unde? A tuo patre.
<ter. heaut. 4.6.20> Ludis fortasse me.
<ter. heaut. 4.6.21> Ipsa re experibere.
<ter. heaut. 4.6.22> Nae ego fortunatus homo sum: deamo te, Syre.
<ter. heaut. 4.6.23> Sed pater egreditur: cave quicquam admiratus sies
<ter. heaut. 4.6.24> Qua causa id fiat: obsecundato in loco.
<ter. heaut. 4.6.25> Quod imperabit facito; loquitor paucula.
<ter. heaut. 4.7.1> Ubi Clitipho nunc est? Eccum me, inque.
<ter. heaut. 4.7.2> Eccum hic tibi. Quid rei esset dixti huic? Dixi pleraque omnia.
<ter. heaut. 4.7.3> Cape hoc argentum ac defer. Hei, quid stas? lapis?
<ter. heaut. 4.7.4> Quin accipis? Cedo sane. Sequere hac me ocius.
<ter. heaut. 4.7.5> Tu hic nos dum eximus interea opperibere;
<ter. heaut. 4.7.6> Nam nihil est illic quod moremur diutius.
<ter. heaut. 4.7.7> Minas quidem iam decem habet a me filia,
<ter. heaut. 4.7.8> Quas pro alimentis esse nunc duco datas:
<ter. heaut. 4.7.9> Hasce ornamentis consequentur alterae.
<ter. heaut. 4.7.10> Porro haec talenta dotis adposcent duo.
<ter. heaut. 4.7.11> Quam multa iniusta ac prava fiunt moribus !
<ter. heaut. 4.7.12> Mihi nunc, relictis rebus, inveniendus est
<ter. heaut. 4.7.13> Aliquis labore inventa mea cui dem bona.
<ter. heaut. 4.8.1> Multo omnium nunc me fortunatissimum
<ter. heaut. 4.8.2> Factum puto esse, gnate, quum te intelligo
<ter. heaut. 4.8.3> Resipisse. Ut errat. Te ipsum quaerebam, Chreme.
<ter. heaut. 4.8.4> Serva, quod in te est, filium et me et familiam.
<ter. heaut. 4.8.5> Cedo quid vis faciam? Invenisti hodie filiam.
<ter. heaut. 4.8.6> Quid tum? Hanc sibi uxorem dari vult Clinia.
<ter. heaut. 4.8.7> Quaeso quid tu hominis es? Quid est? Iamne oblitus es
<ter. heaut. 4.8.8> Inter nos quid sit dictum de fallacia,
<ter. heaut. 4.8.9> Ut ea via abs te argentum auferretur? Scio.
<ter. heaut. 4.8.10> Ea res nunc agitur ipsa. Quid dixti, Chreme?
<ter. heaut. 4.8.11> Immo haec quidem, quae apud me est, Clitiphonis est
<ter. heaut. 4.8.12> Amica. Ita aiunt: et tu credis omnia:
<ter. heaut. 4.8.13> Et illum aiunt velle uxorem, ut, quum desponderim,
<ter. heaut. 4.8.14> Des qui aurum ac vestem atque alia quae opus sunt comparet.
<ter. heaut. 4.8.15> Id est profecto: id amicae dabitur. Scilicet
<ter. heaut. 4.8.16> Daturum. Vah, frustra sum igitur gavisus miser.
<ter. heaut. 4.8.17> Quidvis tamen iam malo quam hunc amittere.
<ter. heaut. 4.8.18> Quid nunc renuntiem abs te responsum, Chreme,
<ter. heaut. 4.8.19> Ne sentiat me sensisse, atque aegre ferat?
<ter. heaut. 4.8.20> "Aegre?" nimium illi, Menedeme, indulges. Sine.
<ter. heaut. 4.8.21> Inceptum est: perfice hoc mihi perpetuo, Chreme.
<ter. heaut. 4.8.22> Die convenisse; egisse te de nuptiis.
<ter. heaut. 4.8.23> Dicam: quid deinde? Me facturum esse omnia;
<ter. heaut. 4.8.24> Generum placere: postremo etiam, si voles,
<ter. heaut. 4.8.25> Desponsam quoque esse dicito.
<ter. heaut. 4.8.26> Hem, istuc volueram.
<ter. heaut. 4.8.27> Tanto ocius te ut poscat, et tu id quod cupis
<ter. heaut. 4.8.28> Quam ocissime ut des. Cupio. Nae tu propediem,
<ter. heaut. 4.8.29> Ut istam rem video, istius obsaturabere.
<ter. heaut. 4.8.30> Sed haec ut ut sunt, cautim et paulatim dabis,
<ter. heaut. 4.8.31> Si sapies. Faciam.
<ter. heaut. 4.8.32> Abi intro; vide quid postulet.
<ter. heaut. 4.8.33> Ego domi ero, si quid me voles.
<ter. heaut. 4.8.34> Sane volo:
<ter. heaut. 4.8.35> Nam te sciente faciam, quicquid egero.
<ter. heaut. 5.1.1> Ego me non tam astutum, neque ita perspicacem esse certo scio:
<ter. heaut. 5.1.2> Sed hic adiutor meus et monitor et praemonstrator Chremes
<ter. heaut. 5.1.3> Hoc mihi praestat. In me quidvis harum rerum convenit
<ter. heaut. 5.1.4> Quae sunt dicta in stultum; caudex, stipes, asinus, plumbeus:
<ter. heaut. 5.1.5> In illum nihil potest; nam exsuperat eius stultitia haec omnia.
<ter. heaut. 5.1.6> Ohe, iam desine Deos, uxor, gratulando obtundere,
<ter. heaut. 5.1.7> Tuam esse inventam gnatam; nisi illos ex tuo ingenio iudicas,
<ter. heaut. 5.1.8> Ut nihil credas intelligere nisi idem dictum sit centies.
<ter. heaut. 5.1.9> Sed interim, quid illic iam dudum gnatus cessat cum Syro?
<ter. heaut. 5.1.10> Quos ais homines, Chreme, cessare? Ehem, Menedeme, advenis?
<ter. heaut. 5.1.11> Dic mihi, Cliniae quae dixi nuntiastine? Omnia.
<ter. heaut. 5.1.12> Quid ait? Gaudere adeo coepit quasi qui cupiunt nuptias.
<ter. heaut. 5.1.13> Ha ha he! Quid risisti? Servi venere in mentem Syri Calliditates.
<ter. heaut. 5.1.14> Itane? Vultus quoque hominum fingit scelus. Gnatus quod se adsimulat laetum, id dicis?
<ter. heaut. 5.1.15> Id. Idem istuc mihi Venit in mentem. Veterator! Magis, si magis noris, putes
<ter. heaut. 5.1.16> Ita rem esse. Ain tu? Quin tu ausculta. Mane. Hoc prius scire expeto,
<ter. heaut. 5.1.17> Quid perdideris. Nam ubi desponsam nuntiasti filio,
<ter. heaut. 5.1.18> Continuo iniecisse verba tibi Dromonem scilicet,
<ter. heaut. 5.1.19> Sponsae vestem, aurum, atque ancillas opus esse, argenturm ut dares.
<ter. heaut. 5.1.20> Non. Quid? non? Me. Non, inquam. Neque ipse gnatus?
<ter. heaut. 5.1.21> Nihil prorsus, Chreme: Mhagis unum etiam instare ut hodie conficerentur nuptiae.
<ter. heaut. 5.1.22> Mira narras. Quid Syrus meus? ne is quidem quicquam? Nihil.
<ter. heaut. 5.1.23> Quamobrem nescio. Equidem miror, qui alia tam plane scias.
<ter. heaut. 5.1.24> Sed ille tuum quoque Syrus idem mire finxit filium,
<ter. heaut. 5.1.25> Ut ne paululum quidem subolat, esse amicam hanc Cliniae.
<ter. heaut. 5.1.26> Quid ais? Mitto iam osculari atque amplexari: id nihil puto.
<ter. heaut. 5.1.27> Quid est, quod amplius simuletur? Vah! Quid est? Audi modo:
<ter. heaut. 5.1.28> Est mihi ultimis conclave in aedibus quoddam retro:
<ter. heaut. 5.1.29> Huc est intro latus lectus; vestimentis stratus est.
<ter. heaut. 5.1.30> Quid postquam hoc est factum? Dictum factum, huc abiit Clitipho.
<ter. heaut. 5.1.31> Solus? Solus. Timeo. Bacchis consecuta est ilico.
<ter. heaut. 5.1.32> Sola? Sola. Perii. Ubi abiere intro, operuere ostium.
<ter. heaut. 5.1.33> Hem, Clinia haec fieri videbat?
<ter. heaut. 5.1.34> Quidni? mecum una simul.
<ter. heaut. 5.1.35> Fili est amica Bacchis, MIenedeme. Occidi.
<ter. heaut. 5.1.36> Quamobrem? Deceml dierum vix mihi est familia.
<ter. heaut. 5.1.37> Quid? istuc times quod ille operam amico dat suo?
<ter. heaut. 5.1.38> Immo quod amicae. Si dat. An dubium id tibi est?
<ter. heaut. 5.1.39> Quemquamne animo tam communi esse, aut leni putas,
<ter. heaut. 5.1.40> Qui se vidente amicam patiatur suam?--
<ter. heaut. 5.1.41> Quidni? quo verba facilius dentur mihi.
<ter. heaut. 5.1.42> Derides merito. Mihi nunc ego succeaseo.
<ter. heaut. 5.1.43> Quot res dedere ubi possem persentiscere,
<ter. heaut. 5.1.44> Nisi essen lapis? Quae vidi! Vae misero mihi.
<ter. heaut. 5.1.45> At nae illud haud inultum, si vivo, ferent:
<ter. heaut. 5.1.46> Nam iam- Non tu te cohibes? non te respicis?
<ter. heaut. 5.1.47> Non tibi ego exempli satis sum? Prae iracundia,
<ter. heaut. 5.1.48> Menedeme, non sum apud me. Tene istuc loqui?
<ter. heaut. 5.1.49> Nonne id flagitium est, te aliis consilium dare,
<ter. heaut. 5.1.50> Foris sapere, tibi non posse auxiliarier?
<ter. heaut. 5.1.51> Quid faciam? Id quod me fecisse aiebas parum.
<ter. heaut. 5.1.52> Fac te patrem esse sentiat; fac ut audeat
<ter. heaut. 5.1.53> Tibi credere omnia, abs te petere et poscere;
<ter. heaut. 5.1.54> Ne quam aliam quaerat copiam, ac te deserat.
<ter. heaut. 5.1.55> Immo abeat multo malo quovis gentium,
<ter. heaut. 5.1.56> Quam hic per flagitium ad inopiam redigat patrem:
<ter. heaut. 5.1.57> Nam, si illi pergo suppeditare sumtibus,
<ter. heaut. 5.1.58> Menedeme, mihi illaec vero ad rastros res redit.
<ter. heaut. 5.1.59> Quot incommoditates in hac re accipies, nisi caves?
<ter. heaut. 5.1.60> Difficilem ostendes te esse, et ignosces tamen
<ter. heaut. 5.1.61> Post; et id ingratum. Ah, nescis quam doleam. Ut libet.
<ter. heaut. 5.1.62> Quid hoc quod volo, ut illa nubat nostro? nisi quid est
<ter. heaut. 5.1.63> Quod mavis. Immo et gener et affines placent.
<ter. heaut. 5.1.64> Quid dotis dicam te dixisse filio?
<ter. heaut. 5.1.65> Quid obticuisti? Dotis? Ita dico. Ah! Chreme,
<ter. heaut. 5.1.66> Ne quid vereare si minus: nihil nos dos movet.
<ter. heaut. 5.1.67> Duo talenta pro re nostra ego esse decrevi satis.
<ter. heaut. 5.1.68> Sed ita dictu opus est, si me vis salvum esse, rem, et filium,
<ter. heaut. 5.1.69> Me mea omnia bona doti dixisse illi. Quam rem agis?
<ter. heaut. 5.1.70> Id mirari te simulato, et illum hoc rogitato simul, Quamobrem id faciam.
<ter. heaut. 5.1.71> Quin ego vero quamobrem id facias nescio.
<ter. heaut. 5.1.72> Egone? ut eius animum, qui nunc luxuria et lascivia
<ter. heaut. 5.1.73> Diffluit, retulldam, redigam ut quo se vertat nesciat.
<ter. heaut. 5.1.74> Quid agis? Mitte; sine me in hac re gerere mihi morem. Sino.
<ter. heaut. 5.1.75> Itale vis? Ita. Fiat. Age iam uxorem ut arcessat paret.
<ter. heaut. 5.1.76> Hic ita ut liberos est aequum dictis confutabitur.
<ter. heaut. 5.1.77> Sed Syrum. Quid eum? Egone? si vivo, adeo exornatum dabo,
<ter. heaut. 5.1.78> Adeo depexum, ut dum vivat meminerit semper mei;
<ter. heaut. 5.1.79> Qui sibi me pro ridiculo ac delectamento putat.
<ter. heaut. 5.1.80> Non, ita me Di ament, auderet haec facere viduae mulieri,
<ter. heaut. 5.1.81> Quae in me fecit.
<ter. heaut. 5.2.1> Itane tandem quaeso, Menedeme, ut pater
<ter. heaut. 5.2.2> Tam in brevi spatio omnemi de me eiecerit animum patris?
<ter. heaut. 5.2.3> Quodnam ob facinus? quid ego tantum sceleris admisi miser?
<ter. heaut. 5.2.4> Vulgo faciunt. Scio tibi esse hoc gravius multo ac durius,
<ter. heaut. 5.2.5> Cui fit; verum ego haud minus aegre patior. Id qui nescio,
<ter. heaut. 5.2.6> Nec rationem capio, nisi quod tibi bene ex animo volo.
<ter. heaut. 5.2.7> Hic patrem adstare aibas? Eccum. Quid me incusas, Clitipho?
<ter. heaut. 5.2.8> Quicquid ego huius feci, tibi prospexi et stultitiae tuae.
<ter. heaut. 5.2.9> Ubi te vidi animo esse omisso, et suavia in praesentia
<ter. heaut. 5.2.10> Quae essent prima habere, neque consulere in longitudinem,
<ter. heaut. 5.2.11> Cepi rationem ut neque egeres, neque ut haec posses perdere.
<ter. heaut. 5.2.12> Ubi cui decuit primo tibi non licuit per te mihi dare,
<ter. heaut. 5.2.13> Abii ad proximos qui erant tibi; eis commisi et credidi:
<ter. heaut. 5.2.14> Ibi tuae stultitiae semper erit praesidiun, Clitipho;
<ter. heaut. 5.2.15> Victus, vestitus, quo in tectum te receptes. Hei mihi !
<ter. heaut. 5.2.16> Satius est quam te ipso herede haec possidere Bacchidem.
<ter. heaut. 5.2.17> Disperii: scelestus quantas turbas concivi insciens !
<ter. heaut. 5.2.18> Emori cupio. Prius quaeso disce quid sit vivere:
<ter. heaut. 5.2.19> Ubi scies, si displicebit vita, tum istoc utitor.
<ter. heaut. 5.2.20> Here, licetne? Loquere. At tuto? Loquere. Quae ista est pravitas,
<ter. heaut. 5.2.21> Quaeve amentia est, quod peccavi ego id obesse huic?
<ter. heaut. 5.2.22> Ilicet. Ne te admisce: nemo accusat, Syre, te; nec tu aram tibi
<ter. heaut. 5.2.23> Nec precatorem pararis. Quid agis? Nihil succenseo,
<ter. heaut. 5.2.24> Nec tibi nec huic: nec vos est aequum quod facio mihi.
<ter. heaut. 5.2.25> Abiit; vah, rogasse vellem. Quid? Unde mihi peterem cibum:
<ter. heaut. 5.2.26> Ita nos alienavit: tibi iam esse ad sororem intelligo.
<ter. heaut. 5.2.27> Adeon rem rediisse ut periculum etiam fame mihi sit, Syre?
<ter. heaut. 5.2.28> Modo liceat vivere, est spes-- Quae? nos esurituros satis.
<ter. heaut. 5.2.29> Irrides in re tanta, neque me quicquam consilio adiuvas?
<ter. heaut. 5.2.30> Immo et ibi nunc sum, et usque id egi dudum, dum loquitur pater;
<ter. heaut. 5.2.31> Et, quantum ego intelligere possum---- Quid?
<ter. heaut. 5.2.32> non aberit longius. Quid id ergo? Sic est, non esse horum te arbitror.
<ter. heaut. 5.2.33> Quid istuc, Syre? Satin sanus es? Ego dicam quod mihi in mentem: tu diiudica.
<ter. heaut. 5.2.34> Dum istis fuisti solus, dum nulla alia delectatio
<ter. heaut. 5.2.35> Quae propior esset, te indulgebant, tibi dabant: nunc filia
<ter. heaut. 5.2.36> Postquam est inventa vera, inventa est causa qua te expellerent.
<ter. heaut. 5.2.37> Est verisimile. An tu ob peccatum hoc esse illum iratum putas?
<ter. heaut. 5.2.38> Non arbitror. Nunc aliud specta: matres omnes filiis
<ter. heaut. 5.2.39> In peccato adiutrices, auxilio in paterna iniuria
<ter. heaut. 5.2.40> Solent esse: id non fit. Verum dicis: quid nunc faciam, Syre?
<ter. heaut. 5.2.41> Suspicionem istanc ex illis quaere; rem profer palam:
<ter. heaut. 5.2.42> Si non est verum, ad misericordiam ambos adduces cito, aut
<ter. heaut. 5.2.43> Scibis cuius sis. Recte suades; faciam. Sat recte hoc mihi
<ter. heaut. 5.2.44> In mentem venit: namque adolescens quam minima in spe situs erit
<ter. heaut. 5.2.45> Tam facillime patris pacem in leges conficiet suas.
<ter. heaut. 5.2.46> Etiam haud scio an uxorem ducat; ac Syro nihil gratiae.
<ter. heaut. 5.2.47> Quid hoc autem? senex exit foras: ego fugio: adhuc quod factum est
<ter. heaut. 5.2.48> Miror, continuo non iussisse abripi me. Ad Menedemum hunc pergam:
<ter. heaut. 5.2.49> Eum mihi precatorem paro: seni nostro fidei nihil habeo.
<ter. heaut. 5.3.1> Profecto nisi caves tu homo, aliquid gnato conficies mali:
<ter. heaut. 5.3.2> Idque adeo miror quomodo
<ter. heaut. 5.3.3> Tam ineptum quicquam tibi in mentem venire, mi vir, potuerit.
<ter. heaut. 5.3.4> Oh, pergin mulier esse? Nullamne ego rem unqualm in vita mea
<ter. heaut. 5.3.5> Volui quin tu in ea re mihi fueris adversatrix, Sostrata?
<ter. heaut. 5.3.6> At si rogitem iam, quid est quod peccem, aut quamobrem hoc faciam, nescias:
<ter. heaut. 5.3.7> In qua re nunc tam confidenter restas, stulta. Ego nescio?
<ter. heaut. 5.3.8> Immo scis, potius quam quidem redeat ad integrum haec eadem oratio.
<ter. heaut. 5.3.9> Oh, iniquus es, qui me tacere de re tanta postules.
<ter. heaut. 5.3.10> Non postulo: iam loquere: nihilo minus ego hoc faciam tamen.
<ter. heaut. 5.3.11> Facies? Verum. Non vides quantum mali ex ea re excites?
<ter. heaut. 5.3.12> Subditum se suspicatur. Subditum, ain tu? Certe sic erit, inquam, mi vir.
<ter. heaut. 5.3.13> Confitere tuum non esse. Au obsecro te, istuc inimicis siet.
<ter. heaut. 5.3.14> Egon confitear meum non esse filium qui sit meus?
<ter. heaut. 5.3.15> Quid? metuis ne non, quum velis, convincas esse illum tuum?
<ter. heaut. 5.3.16> Quod filia est inventa? Non; sed, quod magis credendum siet,
<ter. heaut. 5.3.17> Id quod est consimilis moribus,
<ter. heaut. 5.3.18> Convincas facile ex te natum; nam tui similis est probe;
<ter. heaut. 5.3.19> Nam illi nihil viti est relictum, quin sit et idem tibi.
<ter. heaut. 5.3.20> Tum praeterea talem nisi tu nulla pareret filium.
<ter. heaut. 5.3.21> Sed ipse egreditur: quam severus ! rem cum videas, censeas.
<ter. heaut. 5.4.1> Si unquam ullum fuit tempus, mater, quum ego voluptati tibi
<ter. heaut. 5.4.2> Fuerim, dictus filius tuus tua voluntate, obsecro,
<ter. heaut. 5.4.3> Eius ut memineris, atque inopis nunc te miserescat mei:
<ter. heaut. 5.4.4> Quod peto, et volo, parentes meos ut commonstres mihi.
<ter. heaut. 5.4.5> Obsecro, mi gnate, ne istuc in animum inducas tuum,
<ter. heaut. 5.4.6> Alienum esse te. Sum. Miseram me! hoeine quaesisti, obsecro?
<ter. heaut. 5.4.7> Ita mihi atque huic sis superstes ut ex me atque ex hoe natus es.
<ter. heaut. 5.4.8> Et cave posthac, si me amas, unquam istuc verbium ex te audiam.
<ter. heaut. 5.4.9> At ego, si me metuis, mores cave in te esse istos sentiam.
<ter. heaut. 5.4.10> Quos? Si scire vis, ego dicam: gerro, iners, fraus, heluo,
<ter. heaut. 5.4.11> Ganeo, damnosus: crede, et nostrum te esse credito.
<ter. heaut. 5.4.12> Non sunt haec parentis dicta. Non si ex capite sis meo
<ter. heaut. 5.4.13> Natus, item ut aiunt Minervam esse ex Iove, ea causa magis
<ter. heaut. 5.4.14> Patiar, Clitipho, flagitiis tuis me infamem fieri.
<ter. heaut. 5.4.15> Di istaec prohibeant. Deos nescio: ego quod potero sedulo.
<ter. heaut. 5.4.16> Quaeris id quod habes, parentes : quod abest non quaeris, patri
<ter. heaut. 5.4.17> Quomodo obsequare, et ut serves quod labore invenerit.
<ter. heaut. 5.4.18> Non mihi per fallacias adducere ante oculos --? Pudet
<ter. heaut. 5.4.19> Dicere hac praesente verbum turpe: at te id nullo modo
<ter. heaut. 5.4.20> Puduit facere.
<ter. heaut. 5.4.21> Eheu, quam ego nunc totus displiceo mihi,
<ter. heaut. 5.4.22> Quam pudet! neque quod principium inveniam ad placandum scio.
<ter. heaut. 5.5.1> Enimvero Chremes nimis graviter cruciat adolescentulum,
<ter. heaut. 5.5.2> Nimisque inhumane. Exeo ergo ut pace conciliem. Optime
<ter. heaut. 5.5.3> Ipsos video. Ehenm, Menedeme, cur non arcessi iubes
<ter. heaut. 5.5.4> Filiam, et quod dotis dixi firmas? Mli vir, te obsecro
<ter. heaut. 5.5.5> Ne facias. Pater, obsecro ut mihi ignoscas.
<ter. heaut. 5.5.6> Da veniam, Chreme: Sine te exoret. Egon mea bona ut dem Bacchidi dono sciens?
<ter. heaut. 5.5.7> Non faciam. At id nos non sinemus. Si me vivum vis, pater, Ignosce. 
<ter. heaut. 5.5.8> Age, Chreme mi. Age quaeso ne tam offirma te, Chreme.
<ter. heaut. 5.5.9> Quid istic? video non licere ut coeperam hoc pertendere.
<ter. heaut. 5.5.10> Facis ut te decet. Ea lege hoc adeo faciam; si facit
<ter. heaut. 5.5.11> Quod ego hunc aequum censeo. Pater, omnia faciane: impera.
<ter. heaut. 5.5.12> Uxorem ut ducas. Pater! Nihil audio. Ad me recipio:
<ter. heaut. 5.5.13> Faciet. Nihil etiam audio ipsum. Perii! An dubitas, Clitipho?
<ter. heaut. 5.5.14> Immo utrum vult. Faciet omnia. Haec dum incipias gravia sunt,
<ter. heaut. 5.5.15> Dunique ignores: ubi cognoris, facilia. Faciam, pater.
<ter. heaut. 5.5.16> Gnate mi, ego pol tibi dabo illam lepidam quam tu facile ames;
<ter. heaut. 5.5.17> Filiam Phanocratae nostri. Rufamne illam virginem,
<ter. heaut. 5.5.18> Caesiam, sparso ore, adunco naso? non possum, pater.
<ter. heaut. 5.5.19> Heia, ut elegans est! credas animuin ibi csse. Aliam dabo.
<ter. heaut. 5.5.20> Quid istic? quandoquidem ducenda est, egomet habeo propemodum
<ter. heaut. 5.5.21> Quam volo.
<ter. heaut. 5.5.22> Nunc laudo te, gnate.
<ter. heaut. 5.5.23> Archonidi huius filiam.
<ter. heaut. 5.5.24> Perplacet.
<ter. heaut. 5.5.25> Pater, hoc nunc restat.
<ter. heaut. 5.5.26> Quid?
<ter. heaut. 5.5.27> Syro ignoscas volo
<ter. heaut. 5.5.28> Quae mea causa fecit.
<ter. heaut. 5.5.29> Fiat.
<ter. heaut. 5.5.30> Vos valete, et plaudite!
