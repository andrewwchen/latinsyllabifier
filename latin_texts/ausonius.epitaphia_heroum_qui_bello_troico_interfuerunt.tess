<aus. epit. praef.0> Ausonius Lectori Suo Salutem. Ad rem pertinere existimavi, ut vel vanum opusculum materiae congruentis absolverem et libello, qui commemorationem habet eorum, qui vel peregrini Burdigalae vel 1 Burdigalenses peregre docuerunt, Epitaphia subnecterem scilicet titulos sepulcrales 2 heroum, qui bello Troico interfuerunt. Quae antiqua cum aput philologum quendam repperissem, Latino sermone converti, non ut inservirem ordinis persequendi studio 3, set ut cohercerem libere nec aberrarem.
<aus. epit. 1.1> REX regum Atrides, fraternae coniugis ultor,
<aus. epit. 1.2> oppetii manibus coniugis ipse meae.
<aus. epit. 1.3> quid prodest Helenes raptum punisse dolentem,
<aus. epit. 1.4> vindicem adulterii cum Clytemestra necet?
<aus. epit. 2.1> FELIX O Menelae, deum cui debita sedes
<aus. epit. 2.2> decretumque piis manibus Elysium,
<aus. epit. 2.3> Tyndareo dilecte gener, dilecte Tonanti,
<aus. epit. 2.4> coniugii vindex, ultor adulterii,
<aus. epit. 2.5> aeterno pollens aevo aeternaque iuventa,
<aus. epit. 2.6> nec leti passus tempora nec senii.
<aus. epit. 3.1> AIACIS tumulo pariter tegor obruta Virtus,
<aus. epit. 3.2> inlacrimans bustis funeris ipsa mei,
<aus. epit. 3.3> incomptas lacerata comas, quod pravus Atrides
<aus. epit. 3.4> cedere me instructis compulit insidiis,
<aus. epit. 3.5> iam dabo purpureum claro de sanguine florem,
<aus. epit. 3.6> testantem gemitu crimina iudicii.
<aus. epit. 4.1> NON una Aeaciden tellus habet: ossa teguntur
<aus. epit. 4.2> litore Sigeo, crinem Larisa cremavit.
<aus. epit. 4.3> pars tumulis secreta iacet, pars classe relata est; 1
<aus. epit. 4.4> orbe set in toto redivivum ostendet Homerus 2.
<aus. epit. 5.1> CONDITUR hoc tumulo Laerta natus Ulixes:
<aus. epit. 5.2> perlege Odyssean omnia nosse volens.
<aus. epit. 6.1> CONDITUR hic genitore bono melior Diomedes,
<aus. epit. 6.2> crimen ob uxoris pulsus dotalibus Argis,
<aus. epit. 6.3> Argyripam clarosque viris qui condidit Arpos,
<aus. epit. 6.4> clarior urbe nova patriae quam sede vetusta.
<aus. epit. 7.1> CONSILIIS belloque bonus, quae copula rara est,
<aus. epit. 7.2> carus et Atridis, carus et Aeacidis:
<aus. epit. 7.3> praemia virtutis simul et pietatis adeptus,
<aus. epit. 7.4> servate Antilochus Nestore patre obii.
<aus. epit. 7.5> non hic ordo fuit: set iustius ille superstes,
<aus. epit. 7.6> Troia capi sine quo perfida non poterat.
<aus. epit. 8.1> Hoc tegor in tumulo quarti iam prodigus aevi
<aus. epit. 8.2> Nestor, consilio clarus et eloquio,
<aus. epit. 8.3> obiecit sese cuius pro morte peremptus
<aus. epit. 8.4> filius et nati vulnere vivo pater,
<aus. epit. 8.5> eheu cur fatis disponere sic placet aevum,
<aus. epit. 8.6> tam longum ut nobis, tam breve ut Antilocho?
<aus. epit. 9.1> ORBE tegor medio, maior virtute paterna,
<aus. epit. 9.2> quod puer et regis Pyrrhus opima tuli.
<aus. epit. 9.3> Impius ante aras quem fraude peremit Orestes,
<aus. epit. 9.4> quid mirum, caesa iam genetrice furens.
<aus. epit. 10.1> NEC me non dignum titulo Pleuronia credit,
<aus. epit. 10.2> quae 1 communis erat cum Diomede domus,
<aus. epit. 10.3> Euryalo et Sthenelo: nam tertius hoc ego regnum
<aus. epit. 10.4> possedi, de quo nunc satis est tumulus.
<aus. epit. 11.1> GUNEA pontus habet, tumulus sine corpore nomen.
<aus. epit. 11.2> fama homines inter, caelum animus repetit,
<aus. epit. 11.3> cuncta elementa duci tanto commune sepulcrum.
<aus. epit. 11.4> quae? caelum et tellus et mare et ora virum.
<aus. epit. 12.1> FATALE adscriptum nomen mihi Protesilao;
<aus. epit. 12.2> nam primus Danaum bello obii Phrygio,
<aus. epit. 12.3> audaci ingressus Sigeia litora saltu,
<aus. epit. 12.4> captus pellacis Lartiadae insidiis.
<aus. epit. 12.5> qui, ne Troianae premeret pede litora terrae,
<aus. epit. 12.6> ipse super proprium desiluit clipeum,
<aus. epit. 12.7> quid queror? hoc letum iam tum mea fata canebant,
<aus. epit. 12.8> tale mihi nomen cum pater inposuit.
<aus. epit. 13.1> PRODITUS ad poenam sceleratae fraude Lacaenae
<aus. epit. 13.2> et deformato corpore Deiphobus
<aus. epit. 13.3> non habeo tumulum, nisi quem mihi voce vocantis
<aus. epit. 13.4> et pius Aeneas et Maro conposuit.
<aus. epit. 14.1> HECTORIS hic tumulus, cum quo sua Troia sepulta est:
<aus. epit. 14.2> conduntur pariter, qui periere simul.
<aus. epit. 15.1> FLOS Asiae tantaque unus de gente superstes,
<aus. epit. 15.2> parvulus, Argivis set iam de patre timendus,
<aus. epit. 15.3> hic iaceo Astyanax, Scaeis deiectus ab altis.
<aus. epit. 15.4> pro dolor! Iliaci Neptunia moenia muri
<aus. epit. 15.5> viderunt aliquid crudelius Hectore tracto.
<aus. epit. 16.1> SARPEDON Lydus, genitus Iove, numine patris
<aus. epit. 16.2> sperabam caelum, set tegor hoc tumulo
<aus. epit. 16.3> sanguineis fletus lacrimis: pro ferrea fata,
<aus. epit. 16.4> et patitur luctum, qui prohibere potest.
<aus. epit. 17.1> NASTES Amphimachusque, Nomionis inclita proles,
<aus. epit. 17.2> ductores quondam, pulvis et umbra sumus.
<aus. epit. 18.1> HECTORE prostrato nec dis nec viribus aequis
<aus. epit. 18.2> congressus saevo Troilus Aeacidae,
<aus. epit. 18.3> raptatus bigis fratris coniungor honori,
<aus. epit. 18.4> cuius ob exemplum nec mihi poena gravis.
<aus. epit. 19.1> CEDE procul myrtumque istam fuge, nescius hospes:
<aus. epit. 19.2> telorum seges est sanguine adulta meo.
<aus. epit. 19.3> confixus iaculis et ab ipsa caede sepultus
<aus. epit. 19.4> condor in hoc tumulo bis Polydorus ego.
<aus. epit. 19.5> scit pius Aeneas et tu, rex impie, quod me
<aus. epit. 19.6> Thracia poena premit, Troia cura tegit?
<aus. epit. 20.1> EUPHEMUM Ciconum ductorem Troia tellus
<aus. epit. 20.2> condidit hastati Martis ad effigiem,
<aus. epit. 20.3> nec satis est titulum saxo incidisse sepulcri;
<aus. epit. 20.4> insuper et frontem mole onerant statuae,
<aus. epit. 20.5> ocius ista ruunt, quae sic cumulata locantur:
<aus. epit. 20.6> maior ubi est cultus, magna ruina subest.
<aus. epit. 21.1> HIPPOTHOUM Pyleumque tenet gremio infima tellus:
<aus. epit. 21.2> caulibus et malvis terga superna virent.
<aus. epit. 21.3> nec vexat cineres horti cultura quietos,
<aus. epit. 21.4> dum parcente manu molle holus excolitur.
<aus. epit. 22.1> ENNOMUS hic Chromiusque iacent: quis Mysia regnum
<aus. epit. 22.2> quis pater Alcinous Oceanusque atavus.
<aus. epit. 22.3> nobilitas quid tanta iuvat? quo clarius istis
<aus. epit. 22.4> est genus, hoc mortis condicio gravior.
<aus. epit. 23.1> HIC Priami non est tumulus nec condor in ista
<aus. epit. 23.2> sede: caput Danai deripuere meum.
<aus. epit. 23.3> ast ego cum lacerum sine nomine funus haberem,
<aus. epit. 23.4> confugi ad cineres Hectoreos genitor,
<aus. epit. 23.5> illic et natos Troiamque Asiamque sepultam
<aus. epit. 23.6> inveni et nostrum quidquid ubique iacet.
<aus. epit. 24.1> QUI tumulum Priami quaerit, legat Hectoris ante.
<aus. epit. 24.2> ille meus, nato quem prius ipse dedi.
<aus. epit. 24.3> XXIV A.-HECTORI
<aus. epit. 24.4> HECTORIS et patriae simul est commune sepulcrum,
<aus. epit. 24.5> amborum quoniam iuncta ruina fuit.
<aus. epit. 25.1> QUAE regina fui, quae claro nata Dymante,
<aus. epit. 25.2> quae Priami coniunx, Hectora quae genui,
<aus. epit. 25.3> hic Hecuba iniectis perii superobruta saxis,
<aus. epit. 25.4> set rabie linguae me tamen ulta prius.
<aus. epit. 25.5> fidite ne regnis et prole et stirpe parentum,
<aus. epit. 25.6> quicumque hoc nostrum σῆμα κυνὸς legitis.
<aus. epit. 26.1> TROAS Achilleo coniuncta Polyxena busto
<aus. epit. 26.2> malueram nullo caespite functa tegi.
<aus. epit. 26.3> non bene discordes tumulos miscetis, Achivi:
<aus. epit. 26.4> hoc violare magis, quam sepelire fuit.
<aus. epit. 27.1> THEBARUM regina fui, Sipyleia cautes
<aus. epit. 27.2> quae modo sum: laesi numina Letoidum.
<aus. epit. 27.3> bis septem natis genetrix laeta atque superba,
<aus. epit. 27.4> tot duxi mater funera, quot genui,
<aus. epit. 27.5> nec satis hoc divis: duro circumdata saxo
<aus. epit. 27.6> amisi humani corporis effigiem;
<aus. epit. 27.7> set dolor obstructis quamquam vitalibus haeret
<aus. epit. 27.8> perpetuasque rigat fonte pio lacrimas,
<aus. epit. 27.9> pro facinus! tantaene animis caelestibus irae?
<aus. epit. 27.10> durat adhuc luctus, matris imago perit .
<aus. epit. 28.1> DIC, canis, hic cuius tumulus? — Canis.-At canis hic quis? —
<aus. epit. 28.2> Diogenes.-Obiit? — Non obiit, set abit.-
<aus. epit. 28.3> Diogenes, cui pera penus, cui dolia sedes,
<aus. epit. 28.4> ad manes abiit? — Cerberus inde vetat.-
<aus. epit. 28.5> Et quonam? — Clari flagrat qua stella Leonis,
<aus. epit. 28.6> additus est iustae nunc canis Erigonae.
<aus. epit. 29.1> PERA, polenta, tribon, baculus, scyphus, arta supellex
<aus. epit. 29.2> ista fuit Cynici: set putat hanc nimiam.
<aus. epit. 29.3> namque cavis manibus cernens potare bubulcum:
<aus. epit. 29.4> cur, scyphe, te, dixit, gesto supervacuum.
<aus. epit. 30.1> EFFIGIEM, rex Croese, tuam, ditissime regum,
<aus. epit. 30.2> vidit aput manes Diogenes Cynicus.
<aus. epit. 30.3> nil, inquit, tibi, Croese, tuum; superant mihi cuncta.
<aus. epit. 30.4> nudus eram: sic sum. nil habui: hoc habeo,
<aus. epit. 30.5> rex ait: Haud egui, cum tu, mendice, carebas
<aus. epit. 30.6> omnibus; et careo, si modo non egeo?
<aus. epit. 31.1> SPARGE mero cineres bene olentis et unguine nardi,
<aus. epit. 31.2> hospes, et adde rosis balsama puniceis.
<aus. epit. 31.3> perpetuum mihi ver agit inlacrimabilis urna
<aus. epit. 31.4> et commutavi saecula, non obii.
<aus. epit. 31.5> nulla mihi veteris perierunt gaudia vitae,
<aus. epit. 31.6> seu meminisse putes omnia, sive nihil.
<aus. epit. 32.1> UNA quidem, geminis fulget set dissita punctis
<aus. epit. 32.2> littera, praenomen sic L: nota sola facit,
<aus. epit. 32.3> post .M. inrisum est: puto sic μ*: non tota videtur:
<aus. epit. 32.4> dissiluit saxi fragmine laesus apex.
<aus. epit. 32.5> nec quisquam, MARIUS SEU MARCIUS ANNE METELLUS
<aus. epit. 32.6> hic iaceat, certis noverit indiciis,
<aus. epit. 32.7> truncatis convulsa iacent elementa figuris,
<aus. epit. 32.8> omnia confusis interfere notis,
<aus. epit. 32.9> miremur periisse homines? monumenta fatiscunt
<aus. epit. 32.10> mors etiam saxis nominibusque venit.
<aus. epit. 33.1> PHOSPHORE, clamosi spatiosa per aequora circi
<aus. epit. 33.2> septenas solitus victor obire vias,
<aus. epit. 33.3> inproperanter agens primos a carcere cursus,
<aus. epit. 33.4> fortis praegressis ut potereris equis,
<aus. epit. 33.5> promptum et veloces erat anticipare quadrigas:
<aus. epit. 33.6> victores etiam vincere laus potior.
<aus. epit. 33.7> hunc titulum vani solacia sume sepulcri
<aus. epit. 33.8> et gradere Elysios praepes ad alipedes.
<aus. epit. 33.9> Pegasus hinc dexter currat tibi, laevus Arion
<aus. epit. 33.10> funis eat, quartum det tibi Castor equum.
<aus. epit. 34.1> ME sibi et uxori et natis commune sepulcrum
<aus. epit. 34.2> constituit seras Carus ad exequias,
<aus. epit. 34.3> iamque diu monumenta vacant sitque ista querella
<aus. epit. 34.4> longior et veniat ordine quisque suo,
<aus. epit. 34.5> nascendi qui lege datus, placidumque per aevum
<aus. epit. 34.6> condatur, natu qui prior, ille prior.
<aus. epit. 35.1> OMNIA quae longo vitae cupiuntur in aevo,
<aus. epit. 35.2> ante quater plenum consumpsit Anicia lustrum.
<aus. epit. 35.3> infans Iactavit, pubes et virgo adolevit.
<aus. epit. 35.4> nupsit, concepit, peperit, iam mater obivit.
<aus. epit. 35.5> quis mortem accuset? quis non accuset in ista?
<aus. epit. 35.6> aetatis meritis anus est, aetate puella.
