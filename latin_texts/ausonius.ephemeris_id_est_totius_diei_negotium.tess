<aus. ephem. 1.1> MANE iam clarum reserat fenestras,
<aus. ephem. 1.2> iam strepit nidis vigilax hirundo:
<aus. ephem. 1.3> tu velut primam mediamque noctem,
<aus. ephem. 1.4> Parmeno, dormis.
<aus. ephem. 1.5> dormiunt glires hiemem perennem,
<aus. ephem. 1.6> sed cibo parcunt: tibi causa somni,
<aus. ephem. 1.7> multa quod potas nimiaque tendis 1
<aus. ephem. 1.8> mole saginam.
<aus. ephem. 1.9> inde nec flexas sonus intrat aures
<aus. ephem. 1.10> et locum mentis sopor altus urget
<aus. ephem. 1.11> nec coruscantis oculos lacessunt
<aus. ephem. 1.12> fulgura lucis.
<aus. ephem. 1.13> annuam quondam iuveni quietem,
<aus. ephem. 1.14> noctis et lucis vicibus manentem,
<aus. ephem. 1.15> fabulae fingunt, cui Luna somnos
<aus. ephem. 1.16> continuarit.
<aus. ephem. 1.17> surge, nugator, lacerande virgis:
<aus. ephem. 1.18> surge, ne longus tibi somnus, unde
<aus. ephem. 1.19> non times, detur: rape membra molli,
<aus. ephem. 1.20> Parmeno, lecto.
<aus. ephem. 1.21> fors et haec somnum tibi cantilena
<aus. ephem. 1.22> Sapphico suadet modulata versu?
<aus. ephem. 1.23> Lesbiae depelle modum quietis,
<aus. ephem. 1.24> cer iambe.
<aus. ephem. 2.1> PUER, eia, surge et calceos
<aus. ephem. 2.2> et linteam da sindonem.
<aus. ephem. 2.3> da, quidquid est, amictui
<aus. ephem. 2.4> quod iam parasti, ut prodeam.
<aus. ephem. 2.5> da rore fontano abluam
<aus. ephem. 2.6> manus et os et lumina.
<aus. ephem. 2.7> pateatque, fac, sacrarium
<aus. ephem. 2.8> nullo paratu extrinsecus:
<aus. ephem. 2.9> pia verba, vota innoxia,
<aus. ephem. 2.10> rei divinae copia est.
<aus. ephem. 2.11> nec tus cremandum postulo
<aus. ephem. 2.12> nec liba crusti mellei,
<aus. ephem. 2.13> foculumque vivi caespitis
<aus. ephem. 2.14> vanis relinquo altaribus.
<aus. ephem. 2.15> Deus precandus est mihi
<aus. ephem. 2.16> ac filius summi Dei,
<aus. ephem. 2.17> maiestas unius modi,
<aus. ephem. 2.18> sociata sacro spiritu.
<aus. ephem. 2.19> et ecce iam vota ordior:
<aus. ephem. 2.20> et cogitatio numinis
<aus. ephem. 2.21> praesentiam sentit pavens.
<aus. ephem. 2.22> pavetne quidquam spes, fides? 1
<aus. ephem. 3.1> OMNIPOTENS, solo mentis mihi cognite cultu,
<aus. ephem. 3.2> ignorate malis et nulli ignote piorum:
<aus. ephem. 3.3> principio extremoque carens, antiquior aevo,
<aus. ephem. 3.4> quod fuit aut veniet: cuius formamque modumque
<aus. ephem. 3.5> nec mens conplecti poterit nec lingua profari:
<aus. ephem. 3.6> cernere quem solus coramque audire iubentem
<aus. ephem. 3.7> fas habet et patriam propter considere dextram
<aus. ephem. 3.8> ipse opifex rerum, rebus causa ipse creandis,
<aus. ephem. 3.9> ipse dei verbum, verbum deus, anticipator
<aus. ephem. 3.10> mundi, quem facturus erat: generatus in illo
<aus. ephem. 3.11> tempore, quo tempus nondum fuit: editus ante
<aus. ephem. 3.12> quam iubar et rutilus caelum inlustraret Eous:
<aus. ephem. 3.13> quo sine nil actum, per quem facta omnia:1 cuius
<aus. ephem. 3.14> in caelo solium, cui subdita terra sedenti
<aus. ephem. 3.15> et mare et obscurae chaos insuperabile noctis:
<aus. ephem. 3.16> inrequies, cuncta ipse movens, vegetator inertum:
<aus. ephem. 3.17> non genito genitore deus, qui fraude superbi
<aus. ephem. 3.18> offensus populi gentes in regna vocavit,
<aus. ephem. 3.19> stirpis adoptivae meliore propage colendus:
<aus. ephem. 3.20> cernere quem licuit proavis, quo numine viso
<aus. ephem. 3.21> et patrem vidisse datum:2 contagia nostra
<aus. ephem. 3.22> qui tulit3 et diri passus ludibria leti
<aus. ephem. 3.23> esse iter aeternae docuit remeabile vitae:
<aus. ephem. 3.24> nec solam remeare animam, sed corpore toto
<aus. ephem. 3.25> caelestes intrare plagas et inane sepulcri
<aus. ephem. 3.26> arcanum vacuis adopertum linquere terris.
<aus. ephem. 3.27> Nate patris summi nostroque salutifer aevo,
<aus. ephem. 3.28> virtutes patrias genitor cui tradidit omnes,
<aus. ephem. 3.29> nil ex invidia retinens plenusque datorum,
<aus. ephem. 3.30> pande viam precibus patriasque haec perfer ad aures.
<aus. ephem. 3.31> Da, pater, invictam contra omnia crimina mentem
<aus. ephem. 3.32> vipereumque nefas nocituri averte veneni,
<aus. ephem. 3.33> sit satis, antiquam serpens quod prodidit Aevvam
<aus. ephem. 3.34> deceptumque adiunxit Adam: nos sera nepotum
<aus. ephem. 3.35> semina, veridicis olim praedicta prophetis,
<aus. ephem. 3.36> vitemus laqueos, quos letifer inplicat anguis.
<aus. ephem. 3.37> Pande viam, quae me post vincula corporis aegri
<aus. ephem. 3.38> in sublime ferat, puri qua lactea caeli
<aus. ephem. 3.39> semita! ventosae superat vaga nubila lunae,
<aus. ephem. 3.40> qua proceres abiere pii quaque integer olim
<aus. ephem. 3.41> raptus quadriiugo penetrat super aera curru
<aus. ephem. 3.42> Elias et solido cum corpore praevius Enoch.
<aus. ephem. 3.43> Da, pater, aeterni speratam luminis auram,
<aus. ephem. 3.44> si lapides non iuro deos unumque verendi
<aus. ephem. 3.45> suspiciens altare sacri libamina vitae
<aus. ephem. 3.46> intemerata fero: si te dominique deique
<aus. ephem. 3.47> unigenae cognosco patrem mixtumque duobus,
<aus. ephem. 3.48> qui super aequoreas volitabat spiritus undas.1
<aus. ephem. 3.49> Da, genitor, veniam cruciataque pectora purga:
<aus. ephem. 3.50> si te non pecudum fibris, non sanguine fuso
<aus. ephem. 3.51> quaero nec arcanis numen coniecto sub extis:
<aus. ephem. 3.52> si scelere abstineo errori obnoxius et si
<aus. ephem. 3.53> opto magis, quam fido, bonus purusque probari.
<aus. ephem. 3.54> confessam dignare animam, si membra caduca
<aus. ephem. 3.55> execror et tacitum si paenitet altaque sensus
<aus. ephem. 3.56> formido excruciat tormentaque sera gehennae
<aus. ephem. 3.57> anticipat patiturque suos mens saucia manes.1
<aus. ephem. 3.58> Da, pater, haec nostro fieri rata vota precatu.
<aus. ephem. 3.59> nil metuam cupiamque nihil:2 satis hoc rear esse,
<aus. ephem. 3.60> quod satis est; nil turpe velim nec causa pudoris
<aus. ephem. 3.61> sim mihi; non faciam cuiquam, quae tempore eodem
<aus. ephem. 3.62> nolim facta mihi.3 nec vero crimine laedar
<aus. ephem. 3.63> nec maculer dubio: paulum distare videtur
<aus. ephem. 3.64> suspectus vereque reus. male posse facultas
<aus. ephem. 3.65> nulla sit et bene posse adsit tranquilla potestas.
<aus. ephem. 3.66> sim tenui victu atque habitu, sim carus amicis
<aus. ephem. 3.67> et semper genitor sine vulnere nominis huius,
<aus. ephem. 3.68> non animo doleam, non corpore: cuncta suetis
<aus. ephem. 3.69> fungantur membra officiis: nec saucius ullis
<aus. ephem. 3.70> partibus amissum quidquam desideret usus.
<aus. ephem. 3.71> pace fruar, securus agam, miracula terrae
<aus. ephem. 3.72> nulla putem, suprema dii cum venerit hora,
<aus. ephem. 3.73> nec timeat mortem bene conscia vita nec optet.
<aus. ephem. 3.74> purus ab occultis cum te indulgente videbor,
<aus. ephem. 3.75> omnia despiciam, fuerit cum sola voluptas
<aus. ephem. 3.76> iudicium sperare tuum; quod dum sua differt
<aus. ephem. 3.77> tempora cunctaturque dies, procul exige saevum
<aus. ephem. 3.78> insidiatorem blandis erroribus anguem.
<aus. ephem. 3.79> Haec pia, sed maesto trepidantia vota reatu,
<aus. ephem. 3.80> nate, aput aeternum placabilis adsere patrem,
<aus. ephem. 3.81> salvator, deus ac dominus, mens, gloria, verbum,
<aus. ephem. 3.82> filius, ex vero verus, de lumine lumen,
<aus. ephem. 3.83> aeterno cum patre manens, in saecula regnans,
<aus. ephem. 3.84> consona quem celebrant modulati carmina David:1
<aus. ephem. 3.85> et responsuris ferit aera vocibus amen.
<aus. ephem. 4.1> SATIS precum datum deo,
<aus. ephem. 4.2> quamvis satis numquam reis
<aus. ephem. 4.3> fiat precatu numinis.
<aus. ephem. 4.4> habitum forensem da, puer.
<aus. ephem. 4.5> dicendum amicis est have
<aus. ephem. 4.6> valeque, quod fit mutuum.
<aus. ephem. 4.7> quod cum per horas quattuor cursum citatis sol equis 2
<aus. ephem. 4.8> inclinet ad meridiem,
<aus. ephem. 4.9> monendus est iam Sosias.
<aus. ephem. 5.1> TEMPUS vocandis namque amicis adpetit;
<aus. ephem. 5.2> ne nos vel illis demoremur prandium,
<aus. ephem. 5.3> propere per aedes curre vicinas, puer.
<aus. ephem. 5.4> scis ipse, qui sint: iamque dum loquor, redi.
<aus. ephem. 5.5> quinque advocavi; sex enim convivium
<aus. ephem. 5.6> cum rege iustum: si super, convicium est..
<aus. ephem. 5.7> abiit; relicti nos sumus cum Sosia.
<aus. ephem. 6.1> SOSIA, prandendum est. quartam iam totus in horam
<aus. ephem. 6.2> sol calet: ad quintam flectitur umbra notam.
<aus. ephem. 6.3> an vegeto madeant condita opsonia gustu
<aus. ephem. 6.4> (fallere namque solent), experiundo proba.
<aus. ephem. 6.5> concute ferventes palmis volventibus ollas,
<aus. ephem. 6.6> tingue celer digitos iure calente tuos,
<aus. ephem. 6.7> vibranti lambat quos umida lingua recursu1 *****
<aus. ephem. 6.8> VII.-IN NOTARIUM IN SCRIBENDO VELOCISSIMUM
<aus. ephem. 6.9> Puer, notarum praepetum
<aus. ephem. 6.10> sollers minister, advola,
<aus. ephem. 6.11> bipatens pugillar expedi,
<aus. ephem. 6.12> cui multa fandi copia, skipl 24 prevline=12 5
<aus. ephem. 6.5> punctis peracta singulis,
<aus. ephem. 6.6> ut una vox absolvitur.
<aus. ephem. 6.7> ego volvo libros uberes
<aus. ephem. 6.8> instarque densae grandinis
<aus. ephem. 6.9> torrente lingua perstrepo:
<aus. ephem. 6.10> tibi nec aures ambigunt,
<aus. ephem. 6.11> nec occupatur pagina
<aus. ephem. 6.12> et mota parce dextera
<aus. ephem. 6.13> volat per aequor cereum.
<aus. ephem. 6.14> cum maxime nunc proloquor
<aus. ephem. 6.15> circumloquentis ambitu,
<aus. ephem. 6.16> tu sensa nostri pectoris
<aus. ephem. 6.17> vix dicta iam ceris tenes,
<aus. ephem. 6.18> sentire tam velox mihi
<aus. ephem. 6.19> vellem dedisset mens mea,
<aus. ephem. 6.20> quam praepetis dextrae fuga
<aus. ephem. 6.21> tu me loquentem praevenis.
<aus. ephem. 6.22> Quis, quaeso, quis me prodidit?
<aus. ephem. 6.23> quis ista iam dixit tibi,
<aus. ephem. 6.24> quae cogitabam dicere?
<aus. ephem. 6.25> quae furta corde in intimo
<aus. ephem. 6.26> exercet ales dextera?
<aus. ephem. 6.27> quis ordo rerum tam novus,
<aus. ephem. 6.28> veniat in aures ut tuas,
<aus. ephem. 6.29> quod lingua nondum absolverit?
<aus. ephem. 6.30> doctrina non hoc praestitit
<aus. ephem. 6.31> nec ulla tam velox manus
<aus. ephem. 6.32> celeripedis compendii:
<aus. ephem. 6.33> natura munus hoc tibi
<aus. ephem. 6.34> deusque donum tradidit,
<aus. ephem. 6.35> quae loquerer, ut scires prius
<aus. ephem. 6.36> idemque velles, quod volo.
<aus. ephem. 8.1> quadrupedum et volucrum, vel cum terrena marinis
<aus. ephem. 8.2> monstra admiscentur; donec purgantibus euris
<aus. ephem. 8.3> difflatae liquidum tenuentur in area nubes,
<aus. ephem. 8.4> nunc fora, nunc lites, lati modo pompa theatri
<aus. ephem. 8.5> visitur: et turmas equitum caedesque latronum
<aus. ephem. 8.6> perpetior: lacerat nostros fera belua vultus
<aus. ephem. 8.7> aut in sanguinea gladio grassamur harena.
<aus. ephem. 8.8> per mare navifragum gradior pedes et freta cursu
<aus. ephem. 8.9> transilio et subitis volito super aera pinnis,
<aus. ephem. 8.10> infandas etiam veneres incestaque noctis
<aus. ephem. 8.11> dedecora et tragicos patimur per somnia coetus,
<aus. ephem. 8.12> perfugium tamen est, quotiens portenta soporum
<aus. ephem. 8.13> solvit rupta pudore quies et imagine foeda
<aus. ephem. 8.14> libera mens vigilat: totum bene conscia lectum
<aus. ephem. 8.15> pertractat secura manus: probrosa recedit
<aus. ephem. 8.16> culpa tori et profugi manascunt crimina somni,
<aus. ephem. 8.17> cerno triumphantes inter me plaudere: rursum
<aus. ephem. 8.18> inter captivos trahor exarmatus Alanos.
<aus. ephem. 8.19> templa deum sanctasque fores palatiaque aurea
<aus. ephem. 8.20> specto et Sarrano videor discumbere in ostro
<aus. ephem. 8.21> et mox fumosis conviva adcumbo popinis.
<aus. ephem. 8.22> Divinum perhibent vatem sub frondibus ulmi
<aus. ephem. 8.23> vana ignavorum simulacra locasse soporum
<aus. ephem. 8.24> et geminas numero portas: quae fornice eburno
<aus. ephem. 8.25> semper fallaces glomerat super aera formas:
<aus. ephem. 8.26> altera, quae veros emittit cornea visus,
<aus. ephem. 8.27> quod si de dubiis conceditur optio nobis,
<aus. ephem. 8.28> desse fidem laetis melius quam vana timeri,
<aus. ephem. 8.29> ecce ego iam malim falli; nam, dum modo semper
<aus. ephem. 8.30> tristia vanescant, potius caruisse fruendis,
<aus. ephem. 8.31> quam trepidare malis, satis est bene, si metus absit,
<aus. ephem. 8.32> sunt et qui fletus et gaudia controversum
<aus. ephem. 8.33> coniectent varioque trahant eventa relatu.
<aus. ephem. 8.34> Ite per oblicos caeli, mala somnia, mundos,
<aus. ephem. 8.35> inrequieta vagi qua difflant nubila nimbi;
<aus. ephem. 8.36> lunares habitate polos: quid nostra subitis
<aus. ephem. 8.37> limina et angusti tenebrosa cubilia tecti?
<aus. ephem. 8.38> me sinite ignavas placidum traducere noctes,
<aus. ephem. 8.39> dum redeat roseo mihi Lucifer aureus ortu.
<aus. ephem. 8.40> quod si me nullis vexatum nocte figuris
<aus. ephem. 8.41> mollis tranquillo permulserit aere somnus,
<aus. ephem. 8.42> hunc lucum, nostro viridis qui frondet in agro
<aus. ephem. 8.43> ulmeus, excubiis habitandum dedico vestris
