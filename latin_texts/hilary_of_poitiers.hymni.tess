<hilary_of_poitiers. hymni. 1.praef.> Felix propheta Dauid primus organi in carne Christum ymnis mundo nuntians.
<hilary_of_poitiers. hymni. 1.1> Ante saecula qui manes
<hilary_of_poitiers. hymni. 1.2> semperque nate, semper ut est pater! 
<hilary_of_poitiers. hymni. 1.3> namque te sine quomodo
<hilary_of_poitiers. hymni. 1.4> dici, ni pater est, quod pater sit, potest? 
<hilary_of_poitiers. hymni. 1.5> Bis nobis genite deus,
<hilary_of_poitiers. hymni. 1.6> Christe! dum innato nasceris a deo
<hilary_of_poitiers. hymni. 1.7> uel dum corporeum et deum
<hilary_of_poitiers. hymni. 1.8> mundo te genuit uirgo puerpera:
<hilary_of_poitiers. hymni. 1.9> Credens te populus rogat,
<hilary_of_poitiers. hymni. 1.10> hymnorum resonas mitis ut audias
<hilary_of_poitiers. hymni. 1.11> uoces, quas tibi concinit
<hilary_of_poitiers. hymni. 1.12> aetas omnigena, sancte, gregis tui.
<hilary_of_poitiers. hymni. 1.13> Dum te fida rogat, sibi
<hilary_of_poitiers. hymni. 1.14> clemens ut maneas, plebs tui nominis
<hilary_of_poitiers. hymni. 1.15> in te innascibilem deum
<hilary_of_poitiers. hymni. 1.16> orat, quod maneat alter in altero.
<hilary_of_poitiers. hymni. 1.17> Extra quam capere potest
<hilary_of_poitiers. hymni. 1.18> mens humana, manet filius in patre;
<hilary_of_poitiers. hymni. 1.19> rursum, quem penes sit pater,
<hilary_of_poitiers. hymni. 1.20> dignus, qui genitus est filius in deum.
<hilary_of_poitiers. hymni. 1.21> Felix, qui potuit fide
<hilary_of_poitiers. hymni. 1.22> res tantas penitus credulus assequi,
<hilary_of_poitiers. hymni. 1.23> ut incorporeo ex deo
<hilary_of_poitiers. hymni. 1.24> perfectus fuerit progenitus dei.
<hilary_of_poitiers. hymni. 1.25> Grande loquimur et deum
<hilary_of_poitiers. hymni. 1.26> uerum: ut genitor, quicquid inest sibi,.
<hilary_of_poitiers. hymni. 1.27> aeternae decus gloriae
<hilary_of_poitiers. hymni. 1.28> totum in unigenam ediderit deum,
<hilary_of_poitiers. hymni. 1.29> Hinc unus merito bonus
<hilary_of_poitiers. hymni. 1.30> ipsum, quod deus est, extra inuidiam sui
<hilary_of_poitiers. hymni. 1.31> gigni uellet in alterum
<hilary_of_poitiers. hymni. 1.32> transformans se, ut est, uiuam in imaginem.
<hilary_of_poitiers. hymni. 1.33> Istis uera patet dei
<hilary_of_poitiers. hymni. 1.34> uirtus: cum dederit omnia, non tamen
<hilary_of_poitiers. hymni. 1.35> ipsis, quae dederit, caret
<hilary_of_poitiers. hymni. 1.36> cuncta, quae sua sunt, cum dederit, habens.
<hilary_of_poitiers. hymni. 1.37> Kara progenies dei,
<hilary_of_poitiers. hymni. 1.38> eonnatum cui sit omne decus patris!
<hilary_of_poitiers. hymni. 1.39> nil natae eguit dari,
<hilary_of_poitiers. hymni. 1.40> sed natum simul est, quicquid erat dei.
<hilary_of_poitiers. hymni. 1.41> Lumen fulsit a lumine
<hilary_of_poitiers. hymni. 1.42> deusque uerus substitit ex deo
<hilary_of_poitiers. hymni. 1.43> uero, non aliud habens
<hilary_of_poitiers. hymni. 1.44> ortus unigena, quam innascibilis pater.
<hilary_of_poitiers. hymni. 1.45> Mirum hoc opus est dei,
<hilary_of_poitiers. hymni. 1.46> aeternus ut incorruptibilis deus,
<hilary_of_poitiers. hymni. 1.47> ortu qui careat, quia
<hilary_of_poitiers. hymni. 1.48> sit sempiterna uirtus, quod est deus,
<hilary_of_poitiers. hymni. 1.49> Non natis, quibus est in bonis,
<hilary_of_poitiers. hymni. 1.50> ex sese placidus gigneret in deum;
<hilary_of_poitiers. hymni. 1.51> ac sic in unigena deo
<hilary_of_poitiers. hymni. 1.52> hoc ipsud ortu, quod genitum est, caret.
<hilary_of_poitiers. hymni. 1.53> O felix duum unitas
<hilary_of_poitiers. hymni. 1.54> alterque cum sit mixtus in altero,
<hilary_of_poitiers. hymni. 1.55> unum sic faciunt duo,
<hilary_of_poitiers. hymni. 1.56> sit in duobus cum, quod est in altero.-
<hilary_of_poitiers. hymni. 1.57> Paret sed genitus patri
<hilary_of_poitiers. hymni. 1.58> omnemque ad nutum attonitus manet;
<hilary_of_poitiers. hymni. 1.59> et scire non est arduum,
<hilary_of_poitiers. hymni. 1.60> quid uelit se sequi, quem penes est pater.
<hilary_of_poitiers. hymni. 1.61> Quanta est genitus in bona!
<hilary_of_poitiers. hymni. 1.62> nam constitutus in cunctorum exordia
<hilary_of_poitiers. hymni. 1.63> condensque primum saecula
<hilary_of_poitiers. hymni. 1.64> aeternum in motum tempora protulit.
<hilary_of_poitiers. hymni. 1.65> Rebus anterior deus
<hilary_of_poitiers. hymni. 1.66> cunctis — nam per eum omnia facta sunt,
<hilary_of_poitiers. hymni. 1.67> esset cum nihilum modo,
<hilary_of_poitiers. hymni. 1.68> mundum corporeo condidit in statu.
<hilary_of_poitiers. hymni. 1.69> Sed nos littera non sinit,
<hilary_of_poitiers. hymni. 1.70> per quam te genitum concinimus deum,
<hilary_of_poitiers. hymni. 1.71> gesta, quae tua sunt, loqui
<hilary_of_poitiers. hymni. 1.72> carnemque natum, iam qui eras deus,
<hilary_of_poitiers. hymni. 1.73> Te cunctis dominum modis
<hilary_of_poitiers. hymni. 1.74> caelorum regem et caelestis gloriae,
<hilary_of_poitiers. hymni. 1.75> ut cuncta per te condita!
<hilary_of_poitiers. hymni. 2.11> Fefellit saeuam uerbum factum te caro
<hilary_of_poitiers. hymni. 2.12> deique tota uiui in corpus irruis.
<hilary_of_poitiers. hymni. 2.13> Gauden, pondentem cernis ligno cum crucis,
<hilary_of_poitiers. hymni. 2.14> tibique membra fixa clauis uindicas.
<hilary_of_poitiers. hymni. 2.15> Hanc sumis ante pompam tanti proelii:
<hilary_of_poitiers. hymni. 2.16> sputus, flagella, ictus, cassa harundinis.
<hilary_of_poitiers. hymni. 2.17> Ibat triumpho morte absumpta, Mors, tua
<hilary_of_poitiers. hymni. 2.18> deus inferno uinci regno nesciens.
<hilary_of_poitiers. hymni. 2.19> Kandens frigescit stagnum pallidae Stygis
<hilary_of_poitiers. hymni. 2.20> rigensque nescit Flegethon se feruere.
<hilary_of_poitiers. hymni. 2.21> Lux orta uastae nocti splendet inferum;
<hilary_of_poitiers. hymni. 2.22> tremit et alti custos saeuus Tartari.
<hilary_of_poitiers. hymni. 2.23> Mors, te peremtam sentis lege cum tua,
<hilary_of_poitiers. hymni. 2.24> deum cum cernis subdedisse te tibi.
<hilary_of_poitiers. hymni. 2.25> Non est caducum corpus istud, quod tenes,
<hilary_of_poitiers. hymni. 2.26> nullumque in illo ius habet corruptio.
<hilary_of_poitiers. hymni. 2.27> Omnis te uincit carnis nostrae infirmitas;
<hilary_of_poitiers. hymni. 2.28> natura carnis est connata cum deo.
<hilary_of_poitiers. hymni. 2.29> Per hanc in altos scandam tacta cum meo
<hilary_of_poitiers. hymni. 2.30> caelos resurgens glorioso corpore.
<hilary_of_poitiers. hymni. 2.31> Quantis fidelis spebus Christum credidi,
<hilary_of_poitiers. hymni. 2.32> in se qui natus me per carnem suscipit!
<hilary_of_poitiers. hymni. 2.33> Renata sum — o uitae laetae exordia! —
<hilary_of_poitiers. hymni. 2.34> nouisque uiuo Christiana legibus.
<hilary_of_poitiers. hymni. 2.35> Sanctis perenne munus praestat hoc dei,
<hilary_of_poitiers. hymni. 2.36> conformi secum uiuant post haec corpore.
<hilary_of_poitiers. hymni. 2.37> Terror recedat mortis tandem, Mors, tuae;
<hilary_of_poitiers. hymni. 2.38> sinu me laetam patriarcha suscipit.
<hilary_of_poitiers. hymni. 2.39> Uiuam locata post haec in caelestibus,
<hilary_of_poitiers. hymni. 2.40> dei sedere carnem certa a dexteris.
<hilary_of_poitiers. hymni. 2.41> Xriste, reuersus caelos uictor in tuos'
<hilary_of_poitiers. hymni. 2.42> memento carnis, in qua natus es, meae.
<hilary_of_poitiers. hymni. 2.43> Ymnos perennes angelorum cum choris
<hilary_of_poitiers. hymni. 2.44> in hoc resurgens laeta psallam corpore.
<hilary_of_poitiers. hymni. 2.45> Zelauit olim me in morte satanas:
<hilary_of_poitiers. hymni. 2.46> regnantem cernat tecum totis sacculis.
<hilary_of_poitiers. hymni. 3.1> Adae carnis gloriosa et caduci corporis
<hilary_of_poitiers. hymni. 3.2> in caelesti rursum Adam concinamus proelia,
<hilary_of_poitiers. hymni. 3.3> per quae primum satanas est Adam uictus in nono.
<hilary_of_poitiers. hymni. 3.4> Hostis fallax saeculorum et dirae mortis artifex
<hilary_of_poitiers. hymni. 3.5> iam consiliis toto in orbe uiperinis consitis
<hilary_of_poitiers. hymni. 3.6> ad salutem nil restare spei humanae existimat.
<hilary_of_poitiers. hymni. 3.7> Gaudet aris, gaudet templis, gaudet sanie uictimae;
<hilary_of_poitiers. hymni. 3.8> gaudet falsis, gaudet stupris, gaudet belli sanguine;
<hilary_of_poitiers. hymni. 3.9> gaudet caeli conditorem ignorari gentibus.
<hilary_of_poitiers. hymni. 3.10> Inter tanta dum exultat nostrae cladis funera,
<hilary_of_poitiers. hymni. 3.11> deo audit in excelsis nuntiari gloriam
<hilary_of_poitiers. hymni. 3.12> et in terra pacem hominum uoluntatis optimae.
<hilary_of_poitiers. hymni. 3.13> Terret coetus angelorum laetus ista praedicans;
<hilary_of_poitiers. hymni. 3.14> terret Christum terris natum nuntians pastoribus,
<hilary_of_poitiers. hymni. 3.15> magnum populis hinc futurum desperatis gaudium.
<hilary_of_poitiers. hymni. 3.16> Errat partes in diurnas tantis rebus anxius;
<hilary_of_poitiers. hymni. 3.17> quaerit audax, ecquis hic sit tali dignus nuntio,
<hilary_of_poitiers. hymni. 3.18> nihil ultra, quam commune est, terris ortum contuens.
<hilary_of_poitiers. hymni. 3.19> Cernit tamen is, quod Iohannes in desertis praedicet
<hilary_of_poitiers. hymni. 3.20> aquis mersans in Ιο̢rdanis cunctis poenitentiam,
<hilary_of_poitiers. hymni. 3.21> quam sequatur confessorum criminum remissio.
<hilary_of_poitiers. hymni. 3.22> Inter turbas, quae frequentes mergebantur, accipit
<hilary_of_poitiers. hymni. 3.23> uocem e caelo praedicantem: meus est hic filius;
<hilary_of_poitiers. hymni. 3.24> hunc audite! hic dilectus, in quo mihi complacet.
<hilary_of_poitiers. hymni. 3.25> Cernit hominem, cernit corpus, quod Adae perlexerat;
<hilary_of_poitiers. hymni. 3.26> nihil ultra uox honoris afferebat desuper;
<hilary_of_poitiers. hymni. 3.27> scit terrenam subiacere mortis legi originem.
<hilary_of_poitiers. hymni. 3.28> Ad temptandum multas artes priscae fraudis commouet;
<hilary_of_poitiers. hymni. 3.29> quaerit audax tempus, quod sit...
