<claud. nupt. praef.1> Surgeret in thalamum ducto cum Pelion areu
<claud. nupt. praef.2> nec caperet tantos hospita terra deos,
<claud. nupt. praef.3> cum socer aequoreus numerosaque turba sororum
<claud. nupt. praef.4> certarent epulis continuare dies
<claud. nupt. praef.5> praeberetque Iovi communia pocula Chiron,
<claud. nupt. praef.6> molliter obliqua parte refusus equi,
<claud. nupt. praef.7> Peneus gelidos mutaret nectare fontes,
<claud. nupt. praef.8> Oetacis fluerent spumea vina iugis:
<claud. nupt. praef.9> Terpsichore facilem lascivo pollice movit
<claud. nupt. praef.10> barbiton et molles duxit in antra choros.
<claud. nupt. praef.11> carmina nec superis nec displicuere Tonanti,
<claud. nupt. praef.12> cum teneris nossent congrua vota modis.
<claud. nupt. praef.13> Centauri Faunique negant. quae flectere Rhoeton,
<claud. nupt. praef.14> quae rigidum poterant plectra movero Pholum?
<claud. nupt. praef.15> Septima lux aderat caelo totiensque renato
<claud. nupt. praef.16> viderat exactos Hesperus igne choros:
<claud. nupt. praef.17> tum Phoebus, quo saxa domat, quo pertrahit ornos,
<claud. nupt. praef.18> pectine temptavit nobiliore lyram
<claud. nupt. praef.19> venturumque sacris fidibus iam spondet Achillem,
<claud. nupt. praef.20> iam Phrygias caedes, iam Simoenta canit.
<claud. nupt. praef.21> frondoso strepuit felix Hymenaeus Olympo;
<claud. nupt. praef.22> reginam resonant Othrys et Ossa Thetim.
<claud. nupt. 1> Hauserat insolitos promissae virginis ignes
<claud. nupt. 2> Augustus primoque rudis flagraverat aestu;
<claud. nupt. 3> nec novus unde calor nec quid suspiria vellent,
<claud. nupt. 4> noverat incipiens et adhuc ignarus amandi.
<claud. nupt. 5> non illi venator equus, non spicula curae,
<claud. nupt. 6> non iaculum torquere libet; mens omnis aberrat
<claud. nupt. 7> in vulnus, quod fixit Amor, quam saepe medullis
<claud. nupt. 8> erupit gemitus! quotiens incanduit ore
<claud. nupt. 9> confessus secreta rubor nomenque beatum
<claud. nupt. 10> iniussae scripsere manus! iam munera nuptae
<claud. nupt. 11> praeparat et pulchros Mariae sed luce minores
<claud. nupt. 12> eligit ornatus, quidquid venerabilis olim
<claud. nupt. 13> Livia divorumque nurus gessere superbae.
<claud. nupt. 14> incusat spes aegra moras longique videntur
<claud. nupt. 15> stare dies segnemque rotam non flectere Phoebe.
<claud. nupt. 16> Scyria sic tenerum virgo flammabat Achillem
<claud. nupt. 17> fraudis adhuc expers bellatricesque docebat
<claud. nupt. 18> ducere fila manus et, mox quos horruit Ide,
<claud. nupt. 19> Thessalicos roseo nectebat pollice crines.
<claud. nupt. 20> Haec etiam queritur secum:  quonam usque verendus
<claud. nupt. 21> cunctatur mea vota socer? quid iungere differt,
<claud. nupt. 22> quam pepigit, castasque preces implere recusat?
<claud. nupt. 23> non ego luxuriem regum moremque secutus
<claud. nupt. 24> quaesivi vultum tabulis 1 ut nuntia formae
<claud. nupt. 25> lena per innumeros iret pictura penates,
<claud. nupt. 26> nec variis dubium thalamis lecturus 2 amorem
<claud. nupt. 27> ardua commisi falsae conubia cerae.
<claud. nupt. 28> non rapio praeceps alienae foedera taedae,
<claud. nupt. 29> sed quae sponsa mihi pridem patrisque relicta
<claud. nupt. 30> mandatis uno materni sanguinis ortu
<claud. nupt. 31> communem partitur avum. fastidia supplex
<claud. nupt. 32> deposui gessique procum; de limine sacro
<claud. nupt. 33> oratum misi proceres, qui proxima nobis
<claud. nupt. 34> iura tenent. fateor, Stilicho, non parva poposci,
<claud. nupt. 35> sed certe mereor princeps, hoc principe natus
<claud. nupt. 36> qui sibi te generum fraterna prole revinxit,
<claud. nupt. 37> cui Mariam debes. faenus mihi solve paternum,
<claud. nupt. 38> redde suos aulae. mater fortasse rogari
<claud. nupt. 39> mollior. o patrui germen, cui nominis heres
<claud. nupt. 40> successi, sublime decus torrentis Hiberi,
<claud. nupt. 41> stirpe soror, pietate parens, tibi creditus infans
<claud. nupt. 42> inque tuo crevi gremio, partuque remote
<claud. nupt. 43> tu potius Flaccilla mihi. quid dividis ergo
<claud. nupt. 44> pignora? quid iuveni natam non reddis alumno?
<claud. nupt. 45> optatusne dies aderit? dabiturne iugalis
<claud. nupt. 46> nox umquam?”  Tali solatur vulnera questu.
<claud. nupt. 47> risit Amor placidaeque volat trans aequora matri
<claud. nupt. 48> nuntius et totas iactantior explicat alas.
<claud. nupt. 49> Mons latus Ionium Cypri praeruptus obumbrat,
<claud. nupt. 50> invius humano gressu, Phariumque cubile
<claud. nupt. 51> Proteos et septem despectat cornua Nili.
<claud. nupt. 52> hunc neque candentes audent vestire pruinae,
<claud. nupt. 53> hunc venti pulsare timent, hunc laedere nimbi,
<claud. nupt. 54> luxuriae Venerique vacat. pars acrior anni
<claud. nupt. 55> exulat; aeterni patet indulgentia veris.
<claud. nupt. 56> in campum se fundit apex; hunc aurea saepes
<claud. nupt. 57> circuit et fulvo defendit prata metallo.
<claud. nupt. 58> Mulciber, ut perhibent, his oscula coniugis emit
<claud. nupt. 59> moenibus et tales uxorius obtulit arces.
<claud. nupt. 60> intus rura micant, manibus quae subdita nullis
<claud. nupt. 61> perpetuum florent, Zephyro contenta colono,
<claud. nupt. 62> umbrosumque nemus, quo non admittitur ales,
<claud. nupt. 63> ni probet ante suos diva sub iudice cantus;
<claud. nupt. 64> quae placuit, fruitur ramis; quae victa, recedit.
<claud. nupt. 65> vivunt in Venerem frondes omnisque vicissim
<claud. nupt. 66> felix arbor amat; nutant ad mutua palmae
<claud. nupt. 67> foedera, populeo suspirat populus ictu
<claud. nupt. 68> et platani platanis alnoque adsibilat alnus.
<claud. nupt. 69> Labuntur gemini fontes, hic dulcis, amarus
<claud. nupt. 70> alter, et infusis corrumpunt mella venenis,
<claud. nupt. 71> unde Cupidineas armari fama sagittas.
<claud. nupt. 72> mille pharetrati ludunt in margine fratres,
<claud. nupt. 73> ore pares, aevo similes, gens mollis Amorum.
<claud. nupt. 74> hos Nymphae pariunt, illum Venus aurea solum
<claud. nupt. 75> edidit. ille deos caelumque et sidera cornu
<claud. nupt. 76> temperat et summos dignatur figere reges;
<claud. nupt. 77> hi plebem feriunt. nec cetera numina desunt:
<claud. nupt. 78> hic habitat nullo constricta Licentia nodo
<claud. nupt. 79> et flecti faciles Irae vinoque madentes
<claud. nupt. 80> Excubiae Lacrimaeque rudes et gratus amantum
<claud. nupt. 81> Pallor et in primis titubans Audacia furtis
<claud. nupt. 82> iucundique Metus et non secura Voluptas;
<claud. nupt. 83> et lasciva volant levibus Periuria ventis.
<claud. nupt. 84> quos inter petulans alta cervice Iuventas
<claud. nupt. 85> excludit Senium luco. Procul atria divae
<claud. nupt. 86> permutant radios silvaque obstante virescunt.
<claud. nupt. 87> Lemnius haec etiam gemmis extruxit et auro
<claud. nupt. 88> admiscens artem pretio trabibusque smaragdi
<claud. nupt. 89> supposuit caesas hyacinthi rupe columnas.
<claud. nupt. 90> beryllo paries et iaspide lubrica surgunt
<claud. nupt. 91> limina despectusque solo calcatur achates,
<claud. nupt. 92> in medio glaebis redolentibus area dives
<claud. nupt. 93> praebet odoratas messes; hic mitis amomi,
<claud. nupt. 94> hic casiae matura seges, Panchaeaque turgent
<claud. nupt. 95> cinnama, nec sicco frondescunt vimina costo
<claud. nupt. 96> tardaque sudanti prorepunt balsama rivo.
<claud. nupt. 97> Quo postquam delapsus Amor longasque peregit
<claud. nupt. 98> penna vias, alacer passuque superbior intrat.
<claud. nupt. 99> caesariem tunc forte Venus subnixa corusco
<claud. nupt. 100> fingebat solio. dextra laevaque sorores
<claud. nupt. 101> stabant Idaliae: largos haec nectaris imbres
<claud. nupt. 102> inrigat, haec morsu numerosi dentis eburno
<claud. nupt. 103> multifidum discrimen arat; sed tertia retro
<claud. nupt. 104> dat varios nexus et iusto dividit orbes
<claud. nupt. 105> ordine, neglectam partem studiosa relinquens:
<claud. nupt. 106> plus error decuit. speculi nec vultus egebat
<claud. nupt. 107> iudicio; similis tecto monstratur in omni
<claud. nupt. 108> et capitur 1 quocumque videt. dum singula cernit,
<claud. nupt. 109> seque probat, nati venientis conspicit umbram
<claud. nupt. 110> ambrosioque sinu puerum complexa ferocem
<claud. nupt. 111> quid tantum gavisus?” ait; quae proelia sudas
<claud. nupt. 112> improbe? quis iacuit telis? iterumne Tonantem
<claud. nupt. 113> inter Sidonias cogis mugire iuvencas?
<claud. nupt. 114> an Titana domas? an pastoralia Lunam
<claud. nupt. 115> rursus in antra vocas? durum magnumque videris
<claud. nupt. 116> debellasse deum.”  Suspensus in oscula matris
<claud. nupt. 117> ille refert:  Laetare, parens; inmane tropaeum
<claud. nupt. 118> rettulimus, nostrum iam sensit Honorius arcum.
<claud. nupt. 119> scis Mariam patremque ducem, qui cuspide Gallos
<claud. nupt. 120> Italiamque fovet, nec te praeclara Serenae
<claud. nupt. 121> fama latet. propera; regalibus adnue votis:
<claud. nupt. 122> iunge toros.”  Gremio natum Cytherea removit
<claud. nupt. 123> et crines festina ligat peplumque fluentem
<claud. nupt. 124> adlevat et blando spirantem numine ceston
<claud. nupt. 125> cingitur, impulsos pluviis quo mitigat amnes,
<claud. nupt. 126> quo mare, quo ventos irataque fulmina solvit,
<claud. nupt. 127> ut stetit ad litus, parvos adfatur alumnos:
<claud. nupt. 128> Heus! quis erit, pueri, vitreas qui lapsus in undas
<claud. nupt. 129> huc rapidum Tritona vocet, quo vecta per altum
<claud. nupt. 130> deferar? haud umquam tanto mihi venerit usu.
<claud. nupt. 131> sacri, quos petimus, thalami. pernicius omnes
<claud. nupt. 132> quaerite, seu concha Libycum circumsonat aequor,
<claud. nupt. 133> Aegaeas seu frangit aquas, quicumque repertum
<claud. nupt. 134> duxerit, aurata donabitur ille pharetra.”
<claud. nupt. 135> Dixerat et sparsa diversi plebe feruntur
<claud. nupt. 136> exploratores. pelagi sub fluctibus ibat
<claud. nupt. 137> Carpathiis Triton obluctantemque petebat
<claud. nupt. 138> Cymothoen. timet ilia ferum seseque sequenti
<claud. nupt. 139> subripit et duris elabitur uda lacertis.
<claud. nupt. 140> heus,” inquit speculatus Amor, non vestra sub imis
<claud. nupt. 141> furta tegi potuere vadis. accingere nostram
<claud. nupt. 142> vecturus dominam: pretium non vile laboris
<claud. nupt. 143> Cymothoen facilem, quae nunc detrectat, habebis.
<claud. nupt. 144> hac mercede veni.”  Prorupit gurgite torvus
<claud. nupt. 145> semifer; undosi verrebant brachia crines;
<claud. nupt. 146> hispida tendebant bifido vestigia cornu,
<claud. nupt. 147> qua pistrix commissa viro. ter pectora movit;
<claud. nupt. 148> iam quarto Paphias tractu sulcabat harenas.
<claud. nupt. 149> umbratura deam retro sinuatur in arcum
<claud. nupt. 150> belua; tum vivo squalentia murice terga
<claud. nupt. 151> purpureis mollita toris 1: hoc navigat antro 2
<claud. nupt. 152> fulta Venus; niveae delibant aequora plantae.
<claud. nupt. 153> prosequitur volucer late comitatus Amorum
<claud. nupt. 154> tranquillumque choris quatitur mare, serta per omnem
<claud. nupt. 155> Neptuni dispersa domum. Cadmeia ludit
<claud. nupt. 156> Leucothoe, frenatque rosis delphina Palaemon;
<claud. nupt. 157> alternas violis Nereus interserit algas;
<claud. nupt. 158> canitiem Glaucus ligat inmortalibus herbis,
<claud. nupt. 159> nec non et variis vectae Nereides ibant
<claud. nupt. 160> audito rumore feris (hanc pisce voluto
<claud. nupt. 161> sublevat Oceani monstrum Tartesia tigris;
<claud. nupt. 162> hanc timor Aegaei rupturus fronte carinas
<claud. nupt. 163> trux aries; haec caeruleae suspensa leaenae
<claud. nupt. 164> innatat; haec viridem trahitur complexa iuvencum)
<claud. nupt. 165> certatimque novis onerant conubia donis.
<claud. nupt. 166> cingula Cymotboe, rarum Galatea monile
<claud. nupt. 167> et gravibus Psamatbe bacis diadema ferebat
<claud. nupt. 168> intextum, Rubro quas legerat ipsa profundo.
<claud. nupt. 169> mergit se subito vellitque corallia Doto:
<claud. nupt. 170> vimen erat dum stagna subit; processerat undis:
<claud. nupt. 171> gemma fuit. Nudae Venerem cinxere catervae
<claud. nupt. 172> plaudentesque simul tali cum voce sequuntur:
<claud. nupt. 173> bos Mariae cultus, haec munera nostra precamur
<claud. nupt. 174> reginae regina feras. die talia numquam
<claud. nupt. 175> promeruisse Thetim nec cum soror Amphitrite
<claud. nupt. 176> nostro nupta Iovi. devotum sentiat aequor,
<claud. nupt. 177> agnoscat famulum virgo Stilichonia pontum.
<claud. nupt. 178> victrices nos saepe rates classemque paternam
<claud. nupt. 179> veximus, attritis cum tenderet ultor Achivis.”
<claud. nupt. 180> Iam Ligurum terris spumantia pectora Triton
<claud. nupt. 181> adpulerat lassosque fretis extenderat orbes.
<claud. nupt. 182> continuo sublime volans ad moenia Gallis
<claud. nupt. 183> condita, lanigeri suis ostentantia pellem,
<claud. nupt. 184> pervenit. adventu Veneris pulsata recedunt
<claud. nupt. 185> nubila, clarescunt puris Aquilonibus Alpes.
<claud. nupt. 186> laetitiae causas ignorat dicere miles
<claud. nupt. 187> laetaturque tamen; Mavortia signa rubescunt
<claud. nupt. 188> floribus et subitis animantur frondibus hastae.
<claud. nupt. 189> ilia suum dictis adfatur talibus agmen:
<claud. nupt. 190> Gradivum, nostri comites, arcete parumper,
<claud. nupt. 191> ut soli vacet aula mihi. procul igneus horror
<claud. nupt. 192> thoracum, gladiosque tegat vagina minaces
<claud. nupt. 193> stent bellatrices aquilae saevique dracones.
<claud. nupt. 194> fas sit castra meis hodie succumbere signis:
<claud. nupt. 195> tibia pro lituis et pro clangore tubarum
<claud. nupt. 196> molle lyrae festumque canant. epulentur ad ipsas
<claud. nupt. 197> excubias; mediis spirent crateres in armis.
<claud. nupt. 198> laxet terribiles maiestas regia fastus
<claud. nupt. 199> et sociam plebem non indignata potestas
<claud. nupt. 200> confundat turbae proceres. solvantur habenis
<claud. nupt. 201> gaudia nec leges pudeat ridere severas.
<claud. nupt. 202> Tu festas, Hymenaee, faces, tu, Gratia, flores
<claud. nupt. 203> elige, tu geminas, Concordia, necte coronas,
<claud. nupt. 204> vos, pennata cohors, quocumque vocaverit usus,
<claud. nupt. 205> divisa properate manu, neu marceat ulla
<claud. nupt. 206> segnities: alii funalibus ordine ductis
<claud. nupt. 207> plurima venturae suspendite lumina nocti;
<claud. nupt. 208> hi nostra nitidos postes obducere myrto
<claud. nupt. 209> contendant; pars nectareis adspergite tecta
<claud. nupt. 210> fontibus et flamma lucos adolete Sabaeos;
<claud. nupt. 211> pars infecta croco velamina lutea Serum
<claud. nupt. 212> pandite Sidoniasque solo prosternite vestes.
<claud. nupt. 213> ast alii thalamum docto componite textu;
<claud. nupt. 214> stamine gemmato picturatisque columnis
<claud. nupt. 215> aedificetur apex, qualem non Lydia dives
<claud. nupt. 216> erexit Pelopi nec quem struxere Lyaeo
<claud. nupt. 217> Indorum spoliis et opaco palmite Bacchae.
<claud. nupt. 218> illic exuvias omnes cumulate parentum:
<claud. nupt. 219> quidquid avus senior Mauro vel Saxone victis,
<claud. nupt. 220> quidquid ab innumeris socio Stilichone tremendus
<claud. nupt. 221> quaesivit genitor bellis, quodcumque Gelonus
<claud. nupt. 222> Armeniusve dedit; quantum crinita sagittis
<claud. nupt. 223> attulit extremo Meroe circumflua Nilo;
<claud. nupt. 224> misit Achaemenio quidquid de Tigride Medus,
<claud. nupt. 225> cum supplex emeret Romanam Parthia pacem.
<claud. nupt. 226> nobilibus gazis opibusque cubilia surgant
<claud. nupt. 227> barbaricis; omnes thalamo conferte triumphos. ”
<claud. nupt. 228> Sic ait et sponsae petit improvisa penates.
<claud. nupt. 229> ilia autem secura tori taedasque parari
<claud. nupt. 230> nescia divinae fruitur sermone parentis
<claud. nupt. 231> maternosque bibit mores exemplaque discit
<claud. nupt. 232> prisca pudicitiae Latios nec volvere libros
<claud. nupt. 233> desinit aut Graios, ipsa genetrice magistra,
<claud. nupt. 234> Maeonius quaecumque senex aut Thracius Orpheus
<claud. nupt. 235> aut Mytilenaeo modulatur pectine Sappho
<claud. nupt. 236> (sic Triviam Latona monet; sic mitis in antro
<claud. nupt. 237> Mnemosyne docili tradit praecepta Thaliae):
<claud. nupt. 238> cum procul augeri nitor et iucundior aer
<claud. nupt. 239> attonitam lustrare domum fundique comarum
<claud. nupt. 240> gratus odor, mox vera fides numenque refulsit.
<claud. nupt. 241> cunctatur stupefacta Venus; nunc ora puellae,
<claud. nupt. 242> nunc flavam niveo miratur vertice matiem.
<claud. nupt. 243> haec modo crescenti, plenae par altera lunae:
<claud. nupt. 244> adsurgit ceu forte minor sub matre virenti
<claud. nupt. 245> laurus et ingentes ramos olimque futuras
<claud. nupt. 246> promittit iam parva comas; vel flore sub uno
<claud. nupt. 247> ceu geminae Paestana rosae per iugera regnant:
<claud. nupt. 248> haec largo matura die saturataque vernis
<claud. nupt. 249> roribus indulget spatio; latet altera nodo
<claud. nupt. 250> nec teneris audet foliis admittere soles.
<claud. nupt. 251> Adstitit et blande Mariam Cytherea salutat:
<claud. nupt. 252> salve sidereae proles augusta Serlenae,
<claud. nupt. 253> magnorum suboles regum parituraque reges.
<claud. nupt. 254> te propter Paphias sedes Cyprumque reliqui,
<claud. nupt. 255> te propter libuit tantos explere labores
<claud. nupt. 256> et tantum transnare maris, ne vilior ultra
<claud. nupt. 257> privatos paterere lares neu tempore longo
<claud. nupt. 258> dilatos iuvenis nutriret Honorius ignes.
<claud. nupt. 259> accipe fortunam generis, diadema resume,
<claud. nupt. 260> quod tribuas natis, et in haec penetralia rursus,
<claud. nupt. 261> unde parens progressa, redi. fac nulla subesse
<claud. nupt. 262> vincula cognatae: quamvis aliena fuisses
<claud. nupt. 263> principibus, regnum poteras hoc ore mereri.
<claud. nupt. 264> quae propior sceptris facies? qui dignior aula
<claud. nupt. 265> vultus erit? non labra rosae, non colla pruinae,
<claud. nupt. 266> non crines aequant violae, non lumina flammae.
<claud. nupt. 267> quam iuncti leviter sese discrimine confert
<claud. nupt. 268> umbra supercilii! miscet quam iusta pudorem
<claud. nupt. 269> temperies nimio nec sanguine candor abundat!
<claud. nupt. 270> Aurorae vincis digitos umerosque Dianae;
<claud. nupt. 271> ipsam iam superas matrem. si Bacchus amator
<claud. nupt. 272> dotali potuit caelum signare corona,
<claud. nupt. 273> cur nullis virgo redimitur pulchrior astris?
<claud. nupt. 274> iam tibi molitur stellantia serta Bootes
<claud. nupt. 275> inque decus Mariae iam sidera parturit aether.
<claud. nupt. 276> i, digno nectenda viro tantique per orbem
<claud. nupt. 277> consors imperii! iam te venerabitur Hister;
<claud. nupt. 278> nomen adorabunt populi; iam Rhenus et Albis
<claud. nupt. 279> serviet; in medios ibis regina Sygambros.
<claud. nupt. 280> quid numerem gentes Atlanteosque recessus
<claud. nupt. 281> Oceani? toto pariter donabere mundo.”
<claud. nupt. 282> Dixit et ornatus, dederant quos nuper ovantes
<claud. nupt. 283> Nereides, collo membrisque micantibus aptat.
<claud. nupt. 284> ipsa caput distinguit acu, substringit amictus;
<claud. nupt. 285> flammea virgineis accommodat ipsa capillis.
<claud. nupt. 286> ante fores iam pompa sonat, pilentaque sacra
<claud. nupt. 287> praeradiant ductura nurum. calet obvius ire
<claud. nupt. 288> iam princeps tardumque cupit discedere solem:
<claud. nupt. 289> nobilis haud aliter sonipes, quem primus amoris
<claud. nupt. 290> sollicitavit odor, tumidus quatiensque decoras
<claud. nupt. 291> curvata cervice iubas Pharsalia rura
<claud. nupt. 292> pervolat et notos hinnitu flagitat amnes
<claud. nupt. 293> naribus accensis; mulcet fecunda magistros
<claud. nupt. 294> spes gregis et pulchro gaudent armenta marito.
<claud. nupt. 295> Candidus interea positis exercitus armis
<claud. nupt. 296> exultat socerum circa; nec signifer ullus
<claud. nupt. 297> nec miles pluviae flores dispergere ritu
<claud. nupt. 298> Cessat purpureoque ducem perfimdere nimbo.
<claud. nupt. 299> Haec quoque velati lauro myrtoque canebant:
<claud. nupt. 300> Dive parens, seu te complectitur axis Olympi,
<claud. nupt. 301> Seu premis Elysias animarum praemia valles,
<claud. nupt. 302> En promissa tibi Stilicho iam vota peregit;
<claud. nupt. 303> lam gratae rediere vices; cimabula pensat;
<claud. nupt. 304> Acceptum reddit thalamum natoque reponit,
<claud. nupt. 305> Quod dederat genitor. Xumquam te, sancte, pigebit
<claud. nupt. 306> ludicii nec te pietas suprema fefellit.
<claud. nupt. 307> Dignus cui leges, dignus cui pignora tanti
<claud. nupt. 308> Principis et renim commendarentur habenae.
<claud. nupt. 309> Dicere possemus, quae proelia gesta sub Haemo
<claud. nupt. 310> Quaeque cruentarint fumantem Strymona pugnae,
<claud. nupt. 311> Quam notus clipeo. quanta vi fulminet hostem,
<claud. nupt. 312> Ni prohiberet Hymen. Quae tempestiva relatu,
<claud. nupt. 313> Nunc canimus. Quis consilio, quis iuris et aequi
<claud. nupt. 314> Nosse modum melior? Quod semper dissilit. in te
<claud. nupt. 315> Convenit, ingenio robur, prudentia forti.
<claud. nupt. 316> Fronte quis aequali? quem sic Romana decerent
<claud. nupt. 317> Culmina? sufficereut tantis quae pectora curis?
<claud. nupt. 318> Stes licet in populo, clamet quicumque videbit:
<claud. nupt. 319> Hic est, hic Stiliclio! Sic se testatur et offert
<claud. nupt. 320> Celsa potestatis species, non voce feroci,
<claud. nupt. 321> Xon alto simulata gradu, non improba gestu.
<claud. nupt. 322> Adfectant alii quidquid fingique laborant,
<claud. nupt. 323> Hoc donat natura tibi. Pudor emicat una
<claud. nupt. 324> formosusque rigor vultusque auctura verendos
<claud. nupt. 325> canities festina venit. cum sorte remota
<claud. nupt. 326> contingat senio gravitas viresque iuventae,
<claud. nupt. 327> utraque te cingit propriis insignibus aetas.
<claud. nupt. 328> ornatur Fortuna viro. non ulla nocendi
<claud. nupt. 329> tela nec infecti iugulis civilibus enses.
<claud. nupt. 330> non odium terrore moves nec frena resolvit
<claud. nupt. 331> gratia; diligimus pariter pariterque timemus.
<claud. nupt. 332> ipse metus te noster amat, iustissime legum
<claud. nupt. 333> arbiter, egregiae pacis fidissime custos,
<claud. nupt. 334> optime ductorum, fortunatissime patrum.
<claud. nupt. 335> plus iam, plus domino cuncti debere fatemur,
<claud. nupt. 336> quod gener est, invicte, tuus. vincire corona;
<claud. nupt. 337> insere te nostris contempto iure choreis.
<claud. nupt. 338> sic puer Eucherius superet virtute parentem;
<claud. nupt. 339> aurea sic videat similes Thermantia taedas;
<claud. nupt. 340> sic uterus crescat Mariae; sic natus in ostro
<claud. nupt. 341> parvus Honoriades genibus considat avitis.”
