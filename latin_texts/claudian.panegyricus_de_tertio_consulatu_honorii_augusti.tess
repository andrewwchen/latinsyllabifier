<claud. 3 hon. praef.1> Parvos non aquilis fas est educere fetus
<claud. 3 hon. praef.2> ante fidem soils iudiciumque poli.
<claud. 3 hon. praef.3> nam pater, excusso saluit cum tegmine proles
<claud. 3 hon. praef.4> ovaque maternus rupit hiulca tepor,
<claud. 3 hon. praef.5> protinus implumes convertit ad aethera nidos
<claud. 3 hon. praef.6> et recto flammas imperat ore pati.
<claud. 3 hon. praef.7> consulit ardentes radios et luce magistra
<claud. 3 hon. praef.8> natorum vires ingeniumque probat.
<claud. 3 hon. praef.9> degenerem refugo torsit qui lumine visum,
<claud. 3 hon. praef.10> unguibus hunc saevis ira paterna ferit.
<claud. 3 hon. praef.11> exploratores oculis qui pertulit ignes
<claud. 3 hon. praef.12> sustinuitque acie nobiliore diem,
<claud. 3 hon. praef.13> nutritur volucrumque potens et fulminis heres,
<claud. 3 hon. praef.14> gesturus summo tela trisulca Iovi.
<claud. 3 hon. praef.15> me quoque Pieriis temptatum saepius antris
<claud. 3 hon. praef.16> audet magna suo mittere Roma deo.
<claud. 3 hon. praef.17> iam dominas aures, iam regia tecta meremur
<claud. 3 hon. praef.18> et chelys Augusto iudice nostra sonat.
<claud. 3 hon. 1> Tertia Romulei sumant exordia fasces
<claud. 3 hon. 2> terque tuas ducat bellatrix pompa curules;
<claud. 3 hon. 3> festior annus eat cinctusque imitata Gabinos
<claud. 3 hon. 4> dives Hydaspeis augescat purpura gemmis;
<claud. 3 hon. 5> succedant armis trabeae, tentoria lictor
<claud. 3 hon. 6> ambiat et Latiae redeant ad signa secures,
<claud. 3 hon. 7> tuque o qui patrium curis aequalibus orbem
<claud. 3 hon. 8> Eoo cum fratre regis, precede secundis
<claud. 3 hon. 9> alitibus Phoebique novos ordire meatus,
<claud. 3 hon. 10> spes votumque poli, quem primo a limine vitae
<claud. 3 hon. 11> nutrix aula fovet, strictis quem fulgida telis
<claud. 3 hon. 12> inter laurigeros aluerunt castra triumphos.
<claud. 3 hon. 13> ardua privatos nescit Fortuna penates
<claud. 3 hon. 14> et regnum cum luce dedit. cognata potestas
<claud. 3 hon. 15> excepit Tyrio venerabile pignus in ostro
<claud. 3 hon. 16> lustravitque tuos aquilis victricibus ortus
<claud. 3 hon. 17> miles et in mediis cunabula praebuit hastis.
<claud. 3 hon. 18> te nascente ferox toto Germania Rheno
<claud. 3 hon. 19> intremuit movitque suas formidine silvas
<claud. 3 hon. 20> Caucasus et positis numen confessa pharetris
<claud. 3 hon. 21> ignavas Meroe traxit de crine sagittas.
<claud. 3 hon. 22> reptasti per scuta puer, regumque recentes
<claud. 3 hon. 23> exuviae tibi ludus erant, primusque solebas
<claud. 3 hon. 24> aspera complecti torvum post proelia patrem,
<claud. 3 hon. 25> signa triumphato quotiens flexisset ab Histro
<claud. 3 hon. 26> Arctoa de strage calens, et poscere partem
<claud. 3 hon. 27> de spoliis, Scythicos arcus aut rapta Gelonis
<claud. 3 hon. 28> cingula vel iaculum Daci vel frena Suebi.
<claud. 3 hon. 29> ille coruscanti clipeo te saepe volentem
<claud. 3 hon. 30> sustulit adridens et pectore pressit anhelo
<claud. 3 hon. 31> intrepidum ferri galeae nec triste timentem
<claud. 3 hon. 32> fulgur et ad summas tendentem brachia cristas,
<claud. 3 hon. 33> tum sic laetus ait: rex o stellantis Olympi,
<claud. 3 hon. 34> talis perdomito redeat mihi filius hoste,
<claud. 3 hon. 35> Hyrcanas populatus opes aut caede superbus
<claud. 3 hon. 36> Assyria, sic ense rubens, sic flamine crebro
<claud. 3 hon. 37> turbidus et grato respersus pulvere belli,
<claud. 3 hon. 38> armaque gaviso referat captiva parenti.‚Äù
<claud. 3 hon. 39> Mox ubi firmasti recto vestigia gressu,
<claud. 3 hon. 40> non tibi desidias molles nec marcida luxu
<claud. 3 hon. 41> otia nec somnos genitor permisit inertes,
<claud. 3 hon. 42> sed nova per duros instruxit membra labores
<claud. 3 hon. 43> et cruda teneras exercuit indole vires:
<claud. 3 hon. 44> frigora saeva pati, gravibus non cedere nimbis,
<claud. 3 hon. 45> aestivum tolerare iubar, transnare sonoras
<claud. 3 hon. 46> torrentum furias, ascensu vincere montes,
<claud. 3 hon. 47> planitiem cursu, valles et concava saltu,
<claud. 3 hon. 48> nec non in clipeo vigiles producere noctes,
<claud. 3 hon. 49> in galea potare nives, nunc spicula cornu
<claud. 3 hon. 50> tendere, nunc glandes Baleari spargere funda.
<claud. 3 hon. 51> quoque magis nimium pugnae inflammaret amorem,
<claud. 3 hon. 52> facta tui numerabat avi, quem litus adustae
<claud. 3 hon. 53> horrescit Libyae ratibusque impervia Thule:
<claud. 3 hon. 54> ille leves Mauros nec falso nomine Pictos
<claud. 3 hon. 55> edomuit Scottumque vago mucrone secutus
<claud. 3 hon. 56> fregit Hyperboreas remis audaeibus undas
<claud. 3 hon. 57> et geminis fulgens utroque sub axe tropacis
<claud. 3 hon. 58> Tethyos alternae refluas calcavit harenas.
<claud. 3 hon. 59> hos tibi virtutum stimulos, haec semina laudum,
<claud. 3 hon. 60> haec exempla dabat. non ocius hausit Achilles
<claud. 3 hon. 61> semiferi praecepta senis, seu cuspidis artes
<claud. 3 hon. 62> sive lyrae cantus medieas seu disceret herbas.
<claud. 3 hon. 63> Interea turbata fides, civilia rursus
<claud. 3 hon. 64> bella tonant dubiumque quatit discordia mundum.
<claud. 3 hon. 65> pro crimen superum, longi pro dedecus aevi:
<claud. 3 hon. 66> barbarus Hesperias exul possederat urbes
<claud. 3 hon. 67> sceptraque deiecto dederat Romana clienti.
<claud. 3 hon. 68> iam princeps molitur iter gentesque remotas
<claud. 3 hon. 69> colligit Aurorae, tumidus quascumque pererrat
<claud. 3 hon. 70> Euphrates, quas lustrat Halys, quas ditat Orontes;
<claud. 3 hon. 71> turiferos Arabes saltus, vada Caspia Medi,
<claud. 3 hon. 72> Armenii Phasin, Parthi liquere Niphaten.
<claud. 3 hon. 73> Quae tibi tum Martis rabies quantusque sequendi
<claud. 3 hon. 74> ardor erat? quanto flagrabant pectora voto
<claud. 3 hon. 75> optatas audire tubas campique cruenta
<claud. 3 hon. 76> tempestate frui truncisque inmergere plantas?
<claud. 3 hon. 77> ut leo, quem fulvae matris spelunca tegebat
<claud. 3 hon. 78> uberibus solitum pasci, cum crescere sensit
<claud. 3 hon. 79> ungue pedes et terga iubis et dentibus ora,
<claud. 3 hon. 80> iam negat imbelles epulas et rupe relicta
<claud. 3 hon. 81> Gaetulo comes ire patri stabulisque minari
<claud. 3 hon. 82> aestuat et celsi tabo sordere iuvenci.
<claud. 3 hon. 83> ille vetat rerumque tibi commendat habenas
<claud. 3 hon. 84> et sacro meritos ornat diademate crines.
<claud. 3 hon. 85> tantaque se rudibus pietas ostendit in annis,
<claud. 3 hon. 86> sic aetas animo cessit, quererentur ut omnes
<claud. 3 hon. 87> imperium tibi sero datum. Victoria velox
<claud. 3 hon. 88> auspiciis effecta tuis. Pugnastis uterque:
<claud. 3 hon. 89> tu fatis genitorque manu. te propter et Alpes
<claud. 3 hon. 90> invadi faciles cauto nec profuit hosti
<claud. 3 hon. 91> munitis haesisse locis: spes inrita valli
<claud. 3 hon. 92> concidit et scopulis patuerunt claustra revulsis.
<claud. 3 hon. 93> te propter gelidis Aquilo de monte procellis
<claud. 3 hon. 94> obruit adversas acies revolutaque tela
<claud. 3 hon. 95> vertit in auctores et turbine reppulit hastas
<claud. 3 hon. 96> o nimium dilecte deo, cui fundit ab antris
<claud. 3 hon. 97> Aeolus armatas hiemes, cui militat aether
<claud. 3 hon. 98> et coniurati veniunt ad classica venti.
<claud. 3 hon. 99> Alpinae rubuere nives, et Frigidus amnis
<claud. 3 hon. 100> mutatis fumavit aquis turbaque cadentum
<claud. 3 hon. 101> staret, ni rapidus iuvisset flumina sanguis.
<claud. 3 hon. 102> At ferus inventor scelerum traiecerat altum
<claud. 3 hon. 103> non uno mucrone latus, duplexque tepebat
<claud. 3 hon. 104> ensis, et ultrices in se converterat iras
<claud. 3 hon. 105> tandem iusta manus. iam libertate reducta,
<claud. 3 hon. 106> quamvis emeritum peteret natura reverti
<claud. 3 hon. 107> numen et auratas astrorum panderet arces
<claud. 3 hon. 108> nutaretque oneris venturi conscius Atlas,
<claud. 3 hon. 109> distulit Augustus cupido se credere caelo,
<claud. 3 hon. 110> dura tibi pacatum praesenti traderet orbem.
<claud. 3 hon. 111> nec mora: Bistoniis alacer consurgis ab oris,
<claud. 3 hon. 112> inter barbaricas ausus transire cohortes
<claud. 3 hon. 113> impavido vultu; linquis Rhodopeia saxa
<claud. 3 hon. 114> Orpheis animata modis; iuga deseris Oetes
<claud. 3 hon. 115> Herculeo damnata rogo; post Pelion intras
<claud. 3 hon. 116> Nereis inlustre toris; te pulcher Enipeus
<claud. 3 hon. 117> celsaque Dodone stupuit rursusque locutae
<claud. 3 hon. 118> in te Chaoniae moverunt carmina quercus.
<claud. 3 hon. 119> Illyrici legitur plaga litoris; arva teruntur
<claud. 3 hon. 120> Dalmatiae; Phrygii numerantur stagna Timavi.
<claud. 3 hon. 121> gaudent Italiae sublimibus oppida muris
<claud. 3 hon. 122> adventu sacrata tuo, summissus adorat
<claud. 3 hon. 123> Eridanus blandosque iubet mitescere fluctus
<claud. 3 hon. 124> et Phaethonteas solitae deflere ruinas
<claud. 3 hon. 125> roscida frondosae revocant electra sorores.
<claud. 3 hon. 126> Quanti tum iuvenes, quantae sprevere pudorem
<claud. 3 hon. 127> spectandi studio matres, puerisque severi
<claud. 3 hon. 128> certavere senes, cum tu genitoris amico
<claud. 3 hon. 129> exceptus gremio mediam veherere per urbem
<claud. 3 hon. 130> velaretque pios communis laurea currus!
<claud. 3 hon. 131> quis non Luciferum roseo cum Sole videri
<claud. 3 hon. 132> credidit aut iunctum Bromio radiare Tonantem?
<claud. 3 hon. 133> floret cristatis exercitus undique turmis,
<claud. 3 hon. 134> quisque sua te voce canens. praestringit aena
<claud. 3 hon. 135> lux oculos, nudique seges Mavortia ferri
<claud. 3 hon. 136> ingeminat splendore diem, pars nobilis arcu,
<claud. 3 hon. 137> pars longe iaculis, pars comminus horrida contis;
<claud. 3 hon. 138> hi volucres tollunt aquilas, hi picta draconum
<claud. 3 hon. 139> colla levant, multusque tumet per nubila serpens
<claud. 3 hon. 140> iratus stimulante Noto vivitque receptis
<claud. 3 hon. 141> flatibus et vario mentitur sibila tractu.
<claud. 3 hon. 142> Ut ventum ad sedes, cunctos discedere tectis
<claud. 3 hon. 143> dux iubet et generum compellat talibus ultro:
<claud. 3 hon. 144> bellipotens Stilicho, cuius mihi robur in armis,
<claud. 3 hon. 145> pace probata fides: quid enim per proelia gessi
<claud. 3 hon. 146> te sine? quem merui te non sudante triumphum?
<claud. 3 hon. 147> Odrysium pariter Getico foedavimus Hebrum
<claud. 3 hon. 148> sanguine, Sarmaticas pariter prostravimus alas
<claud. 3 hon. 149> Riphaeaque simul fessos porreximus artus
<claud. 3 hon. 150> in glacie stantemque rota sulcavimus Histrum:
<claud. 3 hon. 151> ergo age, me quoniam caelestis regia poscit,
<claud. 3 hon. 152> tu curis succede meis, tu pignora solus
<claud. 3 hon. 153> nostra fove: geminos dextra tu protege fratres.
<claud. 3 hon. 154> per consanguineos thalamos noctemque beatam,
<claud. 3 hon. 155> per taedas, quas ipsa tuo regina levavit
<claud. 3 hon. 156> coniugio sociaque nurum produxit ab aula,
<claud. 3 hon. 157> indue mente patrem, crescentes dilige fetus
<claud. 3 hon. 158> ut ducis, ut soceri. lamiam securus ad astra
<claud. 3 hon. 159> te custode ferar; rupta si mole Typhoeus
<claud. 3 hon. 160> prosiliat, vinclis Tityos si membra resolvat,
<claud. 3 hon. 161> si furor Enceladi proiecta mugiat Aetna,
<claud. 3 hon. 162> opposito Stilichone cadent.‚Äù  Nec plura locutus,
<claud. 3 hon. 163> sicut erat, liquido signavit tramite nubes
<claud. 3 hon. 164> ingrediturque globum Lunae limenque relinquit
<claud. 3 hon. 165> Arcados et Veneris clementes advolat auras.
<claud. 3 hon. 166> hinc Phoebi permensus iter flammamque nocentem
<claud. 3 hon. 167> Gradivi placidumque Iovem; stetit arce suprema,
<claud. 3 hon. 168> algenti qua zona riget Saturnia tractu.
<claud. 3 hon. 169> machina laxatur caeli rutilaeque patescunt
<claud. 3 hon. 170> sponte fores. Arctoa parat convexa Bootes,
<claud. 3 hon. 171> australes reserat portas succinctus Orion
<claud. 3 hon. 172> invitantque novum sidus, pendentque vicissim
<claud. 3 hon. 173> quas partes velit ipse sequi, quibus esse sodalis
<claud. 3 hon. 174> dignetur stellis aut qua regione morari.
<claud. 3 hon. 175> o decus aetherium, terrarum gloria quondam,
<claud. 3 hon. 176> te tuus Oceanus natali gurgite lassum
<claud. 3 hon. 177> excipit et notis Hispania proluit undis.
<claud. 3 hon. 178> fortunate parens, primos cum detegis ortus,
<claud. 3 hon. 179> adspicis Arcadium; cum te proclivior urges,
<claud. 3 hon. 180> occiduum visus remoratur Honorius ignem;
<claud. 3 hon. 181> et quocumque vagos flectas sub cardine cursus,
<claud. 3 hon. 182> natorum per regna venis, qui mente serena
<claud. 3 hon. 183> maturoque regunt iunctas moderamine gentes,
<claud. 3 hon. 184> saecula qui rursus formant meliore metallo.
<claud. 3 hon. 185> luget Avarities Stygiis innexa catenis
<claud. 3 hon. 186> cumque suo demens expellitur Ambitus auro.
<claud. 3 hon. 187> non dominantur opes nec corrumpentia sensus
<claud. 3 hon. 188> dona valent: emitur sola virtute potestas.
<claud. 3 hon. 189> Unanimi fratres, quorum mare terraque fatis
<claud. 3 hon. 190> debetur, quodcumque manus evasit avitas,
<claud. 3 hon. 191> quod superest patri: vobis iam Mulciber arma
<claud. 3 hon. 192> praeparat et Sicula Cyclops incude laborat,
<claud. 3 hon. 193> Brontes innumeris exasperat aegida signis,
<claud. 3 hon. 194> altum fulminea crispare in casside conum
<claud. 3 hon. 195> festinat Steropes, nectit thoraca Pyragmon
<claud. 3 hon. 196> ignifluisque gemit Lipare fumosa cavernis.
<claud. 3 hon. 197> vobis Ionia virides Neptunus in alga
<claud. 3 hon. 198> nutrit equos, qui summa freti per caerula possint
<claud. 3 hon. 199> ferre viam segetemque levi percurrere motu,
<claud. 3 hon. 200> nesciat ut spumas nec proterat ungula culmos.
<claud. 3 hon. 201> iam video Babylona rapi Parthumque coactum
<claud. 3 hon. 202> non ficta trepidare fuga, iam Bactra teneri
<claud. 3 hon. 203> legibus et famulis Gangen pallescere ripis
<claud. 3 hon. 204> gemmatosque humilem dispergere Persida cultus.
<claud. 3 hon. 205> ite per extremum Tanaim pigrosque Triones,
<claud. 3 hon. 206> ite per ardentem Libyam, superate vapores
<claud. 3 hon. 207> solis et arcanos Nili deprendite fontes,
<claud. 3 hon. 208> Herculeum finem, Bacchi transcurrite metas:
<claud. 3 hon. 209> vestri iuris erit, quidquid complectitur axis,
<claud. 3 hon. 210> vobis Rubra dabunt pretiosas aequora conchas,
<claud. 3 hon. 211> Indus ebur, ramos Panchaia, vellera Seres.
