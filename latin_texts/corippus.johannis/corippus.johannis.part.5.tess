<coripp. johann. 5.1>	Iamque propinquabant aduersis hostibus hostes 
<coripp. johann. 5.2>	signaque compositis. arcus uolucresque sagittas 
<coripp. johann. 5.3>	"depromunt pharetris, et ferrum missile uibrant. "
<coripp. johann. 5.4>	"finierat spatium uacui pars obuia campi,"
<coripp. johann. 5.5>	"accessumque uiris acies aliena negabat,"
<coripp. johann. 5.6>	inque suis obstans uenientes fecerat hostes 
<coripp. johann. 5.7>	"stare locis, pressisque haeserunt agmina frenis. "
<coripp. johann. 5.8>	"prospiciens acies, uidit Guenfeius hostis "
<coripp. johann. 5.9>	"ductorem Antalas media inter signa Iohannem, "
<coripp. johann. 5.10>	dignouitque procul celsa per tela suorum.
<coripp. johann. 5.11>	"egrediens tunc fertur equo, magnique magistri "
<coripp. johann. 5.12>	"transiit ante oculos, domini post terga reflectens "
<coripp. johann. 5.13>	cornipedem frenis. hosti tamen obuius iuit 
<coripp. johann. 5.14>	congressus uacuis ductor fortissimus armis. 
<coripp. johann. 5.15>	arripit ille fugam ; quem dux sic uoce secutus.
<coripp. johann. 5.16>	"quo fugis, Antalas ? haec sunt minitantia uerba ?"
<coripp. johann. 5.17>	milite cum paruo ueniens uocat ecce Iohannes. 
<coripp. johann. 5.18>	quo uelox deflectis iter ? modo iudicet ille
<coripp. johann. 5.19>	"qui caelum terramque mouet, qui fulmina torquet."" "
<coripp. johann. 5.20>	talia narranti seseque in bella uocanti
<coripp. johann. 5.21>	"erubuit, maerensque suis se immiscuit armis, "
<coripp. johann. 5.22>	cum magica taurus demittitur arte
<coripp. johann. 5.23>	"Maurorum e medio, taures quem Ierna sacerdos "
<coripp. johann. 5.24>	atque idem gentis rectorum maximus auctor 
<coripp. johann. 5.25>	"finxerat, Ammonii signantem numine Gurzil"
<coripp. johann. 5.26>	omina prima suis. celsis tunc cornibus ille 
<coripp. johann. 5.27>	"inter utrosque furit, dubius qua rumperet hostes. "
<coripp. johann. 5.28>	"agmina dum trepidant, cursus per Syrtica rupit "
<coripp. johann. 5.29>	ingrediens iterumque ferox sua castra poposcit.
<coripp. johann. 5.30>	"hunc sequitur Romanus eques, tremulumque sub armo"
<coripp. johann. 5.31>	missile contorquens mediis prostrauit arenis. 
<coripp. johann. 5.32>	proelia raucisono cecinerunt cornua cantu. 
<coripp. johann. 5.33>	tollitur inde nouus fractis ad sidera clamor 
<coripp. johann. 5.34>	"uocibus, et magnis ululatibus ardet Erinys. "
<coripp. johann. 5.35>	concrepat omne nemus : tunc omnis consonat echo
<coripp. johann. 5.36>	"gentibus, et uarias imitatur reddere linguas. "
<coripp. johann. 5.37>	hinc Sinifere uocans acies Maurusia clamat 
<coripp. johann. 5.38>	Mastimanque ferum: Mastimau assonat echo. 
<coripp. johann. 5.39>	inde ferunt Gurzil: Gurzil caua saxa resultant. 
<coripp. johann. 5.40>	"hinc Romana manus, conturbans uocibus aethram,"
<coripp. johann. 5.41>	"intonat, et quassis regemunt montana pharetris. "
<coripp. johann. 5.42>	"uox ueneranda canit; clamatur nomine Christus, "
<coripp. johann. 5.43>	"Iustiniane, tuis pugnet fortissimus armis :"
<coripp. johann. 5.44>	"principis imperium nostri, pater optime, serua. "
<coripp. johann. 5.45>	"ad nomen tremuere poli, tremuere gementes"
<coripp. johann. 5.46>	concussa tellure; iugis et uertice siluae 
<coripp. johann. 5.47>	"commotae paruere quati, montesque lacusque"
<coripp. johann. 5.48>	"rauca gemunt; orbis tremuit compage solutus, "
<coripp. johann. 5.49>	auctoremque suum linguis elementa fatentur.
<coripp. johann. 5.50>	"Additus hinc furor est, animique in bella calescunt."
<coripp. johann. 5.51>	"exhortantur equos, effundunt tela lacertis "
<coripp. johann. 5.52>	"spissa uiri, densisque iubar pallescit ab hastis. "
<coripp. johann. 5.53>	"sub iaculis nox atra ruit carpitque tenebras,"
<coripp. johann. 5.54>	et super arma diem ferrum disiunxit utrumque. 
<coripp. johann. 5.55>	"obuia contortis densantur tela sagittis,"
<coripp. johann. 5.56>	alternaque hinc inde uolant. tunc tristior omnis 
<coripp. johann. 5.57>	obscurusque subit tantis hastilibus aer;
<coripp. johann. 5.58>	"quantaque torserunt, totidem modo uulnera partes "
<coripp. johann. 5.59>	"suscipiunt. mortem ueniens telum omne minatur, "
<coripp. johann. 5.60>	sed dispar fortuna regit : nam missile tortum
<coripp. johann. 5.61>	"saepius aduersa uulnus, dum currit, in hasta "
<coripp. johann. 5.62>	"inueniens, gemino consertum pondere campo "
<coripp. johann. 5.63>	"corruit; ac duo rapta simul mors uulnera perdit, "
<coripp. johann. 5.64>	inque aliis mors ipsa rubet. tunc sanguine misto 
<coripp. johann. 5.65>	terra madet strident missis hastilibus aurae.
<coripp. johann. 5.66>	"Mars furit, et media permistus caede uirorum "
<coripp. johann. 5.67>	exanimes conuoluit equos. coit improba uirtus 
<coripp. johann. 5.68>	alterna de parte ruens; caecique tumultu 
<coripp. johann. 5.69>	atque furore uiri aduersis dont pectora telis; 
<coripp. johann. 5.70>	"quique aliis inferre parant, in uiscera ferrum"
<coripp. johann. 5.71>	" suscipiunt, dulcesque animas per uulnera fundunt."
<coripp. johann. 5.72>	Acer in obnixos rumpens Recinarius hostes 
<coripp. johann. 5.73>	"irruit, aduersasque acies et signa fugauit "
<coripp. johann. 5.74>	"Eilimare occiso, primus qui proelia miscens "
<coripp. johann. 5.75>	"Romanas acies ausus tentare petebat,"
<coripp. johann. 5.76>	fisus equo fretusque suis. hunc maximus heros 
<coripp. johann. 5.77>	excipit : opposito uenientis pectora ferro 
<coripp. johann. 5.78>	"transfodiens, fractis rupit uitalia costis, "
<coripp. johann. 5.79>	hastaque per tergum magna uirtute cucurrit.
<coripp. johann. 5.80>	Vertit equos fugiens gelida formidine Mazax.
<coripp. johann. 5.81>	"insequitur Romana manus turbatque premendo, "
<coripp. johann. 5.82>	dorsaque per latos feruens Maurusia campos 
<coripp. johann. 5.83>	"comprimit, et uersos facili iam caede fatigat."
<coripp. johann. 5.84>	ut pedites socios stantes a fronte paratos 
<coripp. johann. 5.85>	"fractus eques uidit, rediens in pectora uirtus"
<coripp. johann. 5.86>	flectit equos; campumque feris clamoribus implens 
<coripp. johann. 5.87>	"currit, et in medios aduersi militis ensis "
<coripp. johann. 5.88>	"quaerit iter. summis ductor sed uiribus obstat, "
<coripp. johann. 5.89>	confirmansque suos dictis hortatur amicis. 
<coripp. johann. 5.90>	"Romani proceres, rerum nostrumque leuamen,"
<coripp. johann. 5.91>	"experti totiens belli portare labores,"
<coripp. johann. 5.92>	optastis pugnam. tandem data copia pugnae est. 
<coripp. johann. 5.93>	unius puncti nutantis causa pericli.
<coripp. johann. 5.94>	hoc spatium summis impellite uiribus omnes : 
<coripp. johann. 5.95>	"hic labor unus erit, nostrae uictoria parti"
<coripp. johann. 5.96>	quo manifesta datur. summos portamus honores 
<coripp. johann. 5.97>	"militibus, qui bella domant gentesque superbas "
<coripp. johann. 5.98>	"frangunt Romanisque nouant sua gaudia rebus."""
<coripp. johann. 5.99>	Dixit; et in medium dirumpens concitus agmen
<coripp. johann. 5.100>	"pulsat equum, magnaque fremens it uoce per hostes."
<coripp. johann. 5.101>	consequitur densis acies fortissiina telis. 
<coripp. johann. 5.102>	puluere cuncta latent : at campis ferreus imber 
<coripp. johann. 5.103>	"confluit, et neruis uolitans pulsatur arundo."
<coripp. johann. 5.104>	"Mantisynan primum ductor transmisit ad umbras, "
<coripp. johann. 5.105>	ense caput rapiens : nec sensit uulnus acerbum
<coripp. johann. 5.106>	"magna uiri ceruix, nec tardus in ossibus ensis "
<coripp. johann. 5.107>	sanguine tinctus erat. iacuit per gramina uertex 
<coripp. johann. 5.108>	luminibus patulis: truncum leuis aequore portans 
<coripp. johann. 5.109>	"currit equus, sanguisque micat qua colla metuntur. "
<coripp. johann. 5.110>	Laumasan inde ferit ualido per timpora ferro;
<coripp. johann. 5.111>	ossibus et fractis pariter per molle cerebrum 
<coripp. johann. 5.112>	"ensis abit, galeamque simul pallamque secutus"
<coripp. johann. 5.113>	luminaque et longos secuit cum fronte capillos. 
<coripp. johann. 5.114>	Guarsutiaeque leuem coniecta comminus hasta
<coripp. johann. 5.115>	fundit equum. laeuo tremuit confixa sub armo
<coripp. johann. 5.116>	"fraxinus, et calido currens per uiscera ferro "
<coripp. johann. 5.117>	perque pedem dextrum domini conserta pependit. 
<coripp. johann. 5.118>	"corruit ob uulnus sonipes, dominumque ruina"
<coripp. johann. 5.119>	comprimit ipse sua et letali pondere quassat. 
<coripp. johann. 5.120>	Manzorasen medium rigido mucrone tremendus
<coripp. johann. 5.121>	diuidit; inque latus gemina defluxit utrumque 
<coripp. johann. 5.122>	parte cadens. iugulum rapiens deiecit Icirti 
<coripp. johann. 5.123>	"armatamque manum: ferrum tenet illa retractans, "
<coripp. johann. 5.124>	"frigidus ille cadit. terrae tremor ingerit ictus, "
<coripp. johann. 5.125>	excutiens calidis morientia brachia neruis.
<coripp. johann. 5.126>	"Mazana prospiciens feruentem caede Iohannem, "
<coripp. johann. 5.127>	"obuius, adducto tentans hastile lacerto, "
<coripp. johann. 5.128>	"irruit; inque uirum ueniens ut missile torsit, "
<coripp. johann. 5.129>	flectit equum domitans. forcis sed uulnera ductor 
<coripp. johann. 5.130>	"nulla pauens, clipeo contentam deuiat hastam"
<coripp. johann. 5.131>	"suscipiens; ipsumque petit non territus hostem, "
<coripp. johann. 5.132>	et ferit intrepidus. uirides cruor inficit herbas 
<coripp. johann. 5.133>	"exsiliens, tantumque iacet per rura cadauer."
<coripp. johann. 5.134>	Viderat ingentem deiectum uulnere fratrem 
<coripp. johann. 5.135>	"Gardius, exitiumque parans defendere fratris"
<coripp. johann. 5.136>	"ecce uolat, tectus clipeo telisque superbus, "
<coripp. johann. 5.137>	ductoremque petit. compellit conscia uirtus 
<coripp. johann. 5.138>	germanique dolor. ludit dum poplite flexo 
<coripp. johann. 5.139>	"subsiliens, tremulam per costas accipit hastam "
<coripp. johann. 5.140>	"tegmine transacto, ceciditque infixus arenae."
<coripp. johann. 5.141>	quem bonus affatur uictum iam morte Iohannes. 
<coripp. johann. 5.142>	"hoc erat, infelix, quod nos uirtute petebas, "
<coripp. johann. 5.143>	nescius ? an fratri potius comes ire parabas ? 
<coripp. johann. 5.144>	"en perfecta tua est, consumta parte, uoluntas, "
<coripp. johann. 5.145>	dure magis; praedamque simul mortemque secutus
<coripp. johann. 5.146>	"finibus a Libycis pariter cum fratre recedis."""
<coripp. johann. 5.147>	"Protinus aduersa Cullan petit arduus hasta, "
<coripp. johann. 5.148>	persequiturque dire. campos dat terga per omnes 
<coripp. johann. 5.149>	"Maurus eques, magno fugiens conterritus hoste. "
<coripp. johann. 5.150>	"perfurit ipse sequens, missis configit et hastis"
<coripp. johann. 5.151>	terga uirum; multusque infundit sanguis arenas. 
<coripp. johann. 5.152>	corpora densa cadunt latum reuoluta per aequor. 
<coripp. johann. 5.153>	terror Languantan impellit Martius hostem :
<coripp. johann. 5.154>	agmina cuncta tremunt. inuadit pectora gentis 
<coripp. johann. 5.155>	insolitus uirtute pauor. mirantur et horrent
<coripp. johann. 5.156>	effugiuntque uirum. sic contremuere tonantem 
<coripp. johann. 5.157>	"fulmine deiecti, fracta ceruice, gigantes; "
<coripp. johann. 5.158>	sic Troiana manus fortem fugiebat Achillem.
<coripp. johann. 5.159>	Bruten ut expulsas campis iam uertere gentes 
<coripp. johann. 5.160>	terga fuga insolitumque suos auxisse timorem
<coripp. johann. 5.161>	"uidit, et euersis acies succumbere signis, "
<coripp. johann. 5.162>	"castraque tutu metu Mauros intrare fugaces, "
<coripp. johann. 5.163>	ultima fata suam credens concludere uitam 
<coripp. johann. 5.164>	"euocat, errantesque instigat uoce cohortes, "
<coripp. johann. 5.165>	talibus et dictis timidos ad bella reducit.
<coripp. johann. 5.166>	"O miseranda manus, numquam quae uicta recessit, "
<coripp. johann. 5.167>	"unde metus gelidas, aut qua uirtute, cateruas "
<coripp. johann. 5.168>	acer agit? quisquamne fuga defenditur ista? 
<coripp. johann. 5.169>	"aut castris securus eris, quae Marte superbus "
<coripp. johann. 5.170>	"rapturus iam uictor adest ? qua territa pugna,"
<coripp. johann. 5.171>	"Languantan gens dura, fugis? quo uictus ab hoste, "
<coripp. johann. 5.172>	"Austur equo fidens, tanta formidine curris? "
<coripp. johann. 5.173>	"non pudet, heu miseri ! campis cessisse relictis? "
<coripp. johann. 5.174>	"o uirtus, o corda uirum ! nudosne reuerti "
<coripp. johann. 5.175>	desertosque libet? calidas sic cernere Syrtes
<coripp. johann. 5.176>	"uaditis ? o fugitiua manus, uel prisca memento "
<coripp. johann. 5.177>	bella senum pugnasque truces et nobile robur. 
<coripp. johann. 5.178>	imperium uicere patres : `non uincere nostros 
<coripp. johann. 5.179>	"Maximianus auos, Romani fortia regni"
<coripp. johann. 5.180>	"sceptra tenens, potuit. turbet nunc agmina perdens"
<coripp. johann. 5.181>	"militibus quantis aut qua cum plebe Iohannes, "
<coripp. johann. 5.182>	"respicite; et tandem uestris succurrite natis."""
<coripp. johann. 5.183>	"Talibus exarsit dictis Maurusia uirtus,"
<coripp. johann. 5.184>	"atque acies conuersa redit, pugnamque resumit "
<coripp. johann. 5.185>	"acrior, et densis conturbat nubile telis."
<coripp. johann. 5.186>	turbine uicta ratis cursu ceu saepe recussa 
<coripp. johann. 5.187>	"fertur in aequoreas, Auster quo dirigit, undas : "
<coripp. johann. 5.188>	"dum miseros turbant infensa pericula nautas, "
<coripp. johann. 5.189>	"obuius optato ueniat si flamine uentus,"
<coripp. johann. 5.190>	assurgit laetus magno clamore magister
<coripp. johann. 5.191>	" exhortans socios, puppem conuertit et altam, "
<coripp. johann. 5.192>	uelaque placatis intendit prospera uentis. 
<coripp. johann. 5.193>	"sic uictos populos praefectus uoce refecit, "
<coripp. johann. 5.194>	atque truces animos uerbis ad proella torsit.
<coripp. johann. 5.195>	"Bruten in aduersum contorsit missile Paulum,"
<coripp. johann. 5.196>	perque uiri calidum transiuit lancea pectus
<coripp. johann. 5.197>	"acta tremens, rupitque uias pulmonis anheli, "
<coripp. johann. 5.198>	et ualido geminas confregit uerbere costas.
<coripp. johann. 5.199>	ense ferit Ialdas miscentem proelia Largum. 
<coripp. johann. 5.200>	"Sinzora Crescentem, Seruandum mactat Ilasan;"
<coripp. johann. 5.201>	 Martianumque petens infausto Marte tribunum 
<coripp. johann. 5.202>	Hisdreasen summis excussam uiribus hastam 
<coripp. johann. 5.203>	"torsit, et aduersi frontem ferit horridus ira "
<coripp. johann. 5.204>	fortis equi. sonipes letali uulnere uictus  
<coripp. johann. 5.205>	"corruit, atque hastam nimio sub pondere fregit."
<coripp. johann. 5.206>	"consurgit uelox magna uirtute tribunus, "
<coripp. johann. 5.207>	amisso nec fractus equo campisque pedester 
<coripp. johann. 5.208>	constitit et galea celsus clipeoque refulsit. 
<coripp. johann. 5.209>	et feras Hisdreasen uisu tremefactus eodem 
<coripp. johann. 5.210>	"continuit sese, solus tentare nec hostem"
<coripp. johann. 5.211>	ausus retro redit. nudo tunc ense tribunus 
<coripp. johann. 5.212>	insequitur. domitum ferrata calce fatigans 
<coripp. johann. 5.213>	"Hisdreasen contorsit equum, sociumque per agmen "
<coripp. johann. 5.214>	effugiens trepidus densis se miscuit armis. 
<coripp. johann. 5.215>	ut uero ille sequens auctorem attingere teli
<coripp. johann. 5.216>	"non potuit, medium sternit mucrone Merasgun, "
<coripp. johann. 5.217>	"Suartifanque super celerem, Montana, Gamasdrun "
<coripp. johann. 5.218>	eripuit; mortemque miser suscepit Isaguas. 
<coripp. johann. 5.219>	inde furens uictor uictis rapit hostibus arma 
<coripp. johann. 5.220>	"turbidus, et sociis fugientes conserit hastis"
<coripp. johann. 5.221>	acer et intrepidus. sternuntur corpora passim
<coripp. johann. 5.222>	"densa uirum alipedesque simul, quos missile tortum "
<coripp. johann. 5.223>	"inuenit, medios casu dum currit in hostes."
<coripp. johann. 5.224>	At procul Antalas celso de colle uidebat 
<coripp. johann. 5.225>	omnia prospiciens. nam se committere primis
<coripp. johann. 5.226>	"noluit ante uiris, astu sed proelia tentans"
<coripp. johann. 5.227>	auxilio uenturus erat. tunc caede tribunum 
<coripp. johann. 5.228>	non tulit ardentem. Mauris succurrere fessis
<coripp. johann. 5.229>	"incaluit, sparsasque acies de colle petiuit. "
<coripp. johann. 5.230>	ergo inter socium dirumpit saeuior agmen
<coripp. johann. 5.231>	" Martianumque petens turmas per prata sequentem, "
<coripp. johann. 5.232>	ut leo uenantum magno clamore coactus
<coripp. johann. 5.233>	"montibus in mediis, stimulis et uerbere caudae "
<coripp. johann. 5.234>	"aspera terga ciens in proelia suscitat iras, "
<coripp. johann. 5.235>	"ore fremens, frangitque uiros uirtute potentes."
<coripp. johann. 5.236>	congreditur uiso nec territus hoste tribunus 
<coripp. johann. 5.237>	"irruit, infensoque uirum mucrone petebat : "
<coripp. johann. 5.238>	"ante sed oppositam transiuit lancea parmam, "
<coripp. johann. 5.239>	inque uiri costis lato stetit improba ferro.
<coripp. johann. 5.240>	Nascitur inde fragor : magnis montana resultant
<coripp. johann. 5.241>	"uocibus, et fracto crudescit pugna tumultu. "
<coripp. johann. 5.242>	Antalae uirtus uenientis suscitat iras
<coripp. johann. 5.243>	spemque dedit uictis. iterum concurrere certant: 
<coripp. johann. 5.244>	"agmina densantur contis, aciesque nouantur. "
<coripp. johann. 5.245>	"ipse ut collectis firmauit robora turmis,"
<coripp. johann. 5.246>	per medios enses quatiens acerrimus hastam 
<coripp. johann. 5.247>	"irruit, et densos uolitans perfertur in hostes."
<coripp. johann. 5.248>	"Obuius ardenti primus sese obtulit Ornus, "
<coripp. johann. 5.249>	"Romulea non gente satus, quem Persica mater "
<coripp. johann. 5.250>	"edidit ad bellum, rapuit tamen Africa matri"
<coripp. johann. 5.251>	"Antalae superante manu: namque arduus, hastam "
<coripp. johann. 5.252>	"uiribus intorquens, clipeum transfixit et hostem. "
<coripp. johann. 5.253>	"protinus infelix, fatis oblatus iniquis, "
<coripp. johann. 5.254>	"Arsacia occurrit, crudo quem feruidus ense "
<coripp. johann. 5.255>	"Antalas medium truncat, qua cingitur arcum,"
<coripp. johann. 5.256>	extaque per geminas secuit spirantia partes. 
<coripp. johann. 5.257>	"inde ferit pauidum conuersa cuspide Malcum, "
<coripp. johann. 5.258>	Artemiamque furens et duro nomine Maurum 
<coripp. johann. 5.259>	"transadigit, socioque infixus deiicit ictum."
<coripp. johann. 5.260>	Zudius eximiis longe praesumptior armis
<coripp. johann. 5.261>	"contempto pedes ibat equo, turbasque tribunus "
<coripp. johann. 5.262>	hostiles sternebat ouans; iamque ille Nusantan 
<coripp. johann. 5.263>	"fuderat et Tiseran: Tiseras de plebe rebelli, "
<coripp. johann. 5.264>	Mansitalas pinnatus erat. tunc mittit ad umbras 
<coripp. johann. 5.265>	"immitem Sangrin; tumidum compressit Amarum,"
<coripp. johann. 5.266>	et Garafin Tilifanque duos per uulnera fratres 
<coripp. johann. 5.267>	strauit humi. frater morientem uidit uterque 
<coripp. johann. 5.268>	"germanum moriens. doluerunt pectora matris, "
<coripp. johann. 5.269>	tempora tam longo tristes passura dolores. 
<coripp. johann. 5.270>	hunc procul ardentem cernens a colle Sidafen
<coripp. johann. 5.271>	"obuius ire parat. tunc Syrtica contrahit arma, "
<coripp. johann. 5.272>	"magnanimumque petit, feruentem caede, tribunum, "
<coripp. johann. 5.273>	quem numerus uirtusque premit. circumfluit hostis 
<coripp. johann. 5.274>	"densus, et iniectis perturbant undique telis. "
<coripp. johann. 5.275>	infigunt feriuntque uirum. tunc mille peremptum
<coripp. johann. 5.276>	hostes uulneribus media strauere per arua.
<coripp. johann. 5.277>	"Verterat expulsis acies per deuia signis, "
<coripp. johann. 5.278>	impuleratque duces terror post terga redire. 
<coripp. johann. 5.279>	"sed ductor properans, fidis comitantibus una "
<coripp. johann. 5.280>	"armigeris, uictos socios uirtute leuauit."
<coripp. johann. 5.281>	hic primum ensipotens rumpens inimica Iohannes 
<coripp. johann. 5.282>	"agmina, fulmneo Madden per pectora pilo "
<coripp. johann. 5.283>	transfodiens prostrauit humi fortemque Magargun 
<coripp. johann. 5.284>	et Taden et Meilan. tum toto corpore Fugen 
<coripp. johann. 5.285>	"Ariarith ingentem detruncat uulnere, Mestan"
<coripp. johann. 5.286>	"ense rotat magnum, et uertens per gramina collum "
<coripp. johann. 5.287>	corruit Altiserae. uultus in pectora Zambri 
<coripp. johann. 5.288>	percussa ceruice ruunt; stomachoque peremptus 
<coripp. johann. 5.289>	flumina rubra uomit Roffas ; atque ilia pulsans 
<coripp. johann. 5.290>	extremis Athiman singultibus ore uocabat.
<coripp. johann. 5.291>	Haut procul inde Ziper medium currebat in agrum 
<coripp. johann. 5.292>	"turbabatque uiros, cogens in castra redire. "
<coripp. johann. 5.293>	ille neci Ialdan Tusdrunque Arcanque Nadosque 
<coripp. johann. 5.294>	"morte dedit uaria, sed ualle necauit in una."
<coripp. johann. 5.295>	"his celerem coniunxit Ilan, contoque superbum "
<coripp. johann. 5.296>	Conunian mediis feriens effudit arenis.
<coripp. johann. 5.297>	Signiferum uocitans Vitulum Recinarius ardens 
<coripp. johann. 5.298>	compulit in medios signum committere Mauros. 
<coripp. johann. 5.299>	ipso uolans pariter densos uirtute per hostos 
<coripp. johann. 5.300>	"effera castra petit. sequitur tunc cetera pubes,"
<coripp. johann. 5.301>	" defenduntque uias, et fossas rumpere tentant. "
<coripp. johann. 5.302>	"quis dolor ille fuit, quo sic Recinarius ardens "
<coripp. johann. 5.303>	"ibat in hostiles, prosternens agmina, montes, "
<coripp. johann. 5.304>	rumpere castra parans ? non sic uirtute tremendas 
<coripp. johann. 5.305>	"Alcides miserae turbauit moenia Troiae,"
<coripp. johann. 5.306>	Laomedontiadas agitans regemque tremendum. 
<coripp. johann. 5.307>	persequitur mactatque uiros. hinc caede furentis 
<coripp. johann. 5.308>	missile dura ferit contorquens pectora Lanzi. 
<coripp. johann. 5.309>	tunc mucrone caput terrae deturbat acerbi 
<coripp. johann. 5.310>	"Masguen, et rigida Nacusan ferit eminus hasta."
<coripp. johann. 5.311>	"Macurasenis equum media prostrauit arena, "
<coripp. johann. 5.312>	uulnere confossum ualido; dominumque ruentem 
<coripp. johann. 5.313>	desuper ipse promit. ruptis praecordia uenis 
<coripp. johann. 5.314>	purpuream fundunt animam. tunc calcibus ipsam 
<coripp. johann. 5.315>	"tundit humum moriens, herbasque et gramina quassat."
<coripp. johann. 5.316>	"Hisbulun ut fortis densos inuaserat hostes, "
<coripp. johann. 5.317>	"is mactat Cullen, concurrentemque Iutungun "
<coripp. johann. 5.318>	"sternit humi. iugulat pressum mucrone Meurren, "
<coripp. johann. 5.319>	"Laltin equo deiecit agens, fortemque Sinisgun "
<coripp. johann. 5.320>	"Varinnumque ferit, quem nondum fata trahebant."
<coripp. johann. 5.321>	"tegmina diuisit gladius, palmamque sinistram "
<coripp. johann. 5.322>	"contigit, et summos dirupit uerbere neruos. "
<coripp. johann. 5.323>	"uictus at ille fugit, pereunte per agmina parma, "
<coripp. johann. 5.324>	"saucia dum digitis dependet laeua cruentis, "
<coripp. johann. 5.325>	currentisque cruor madidus uestigia pingit.
<coripp. johann. 5.326>	Geisirich ardentem Mificum campisque furentem 
<coripp. johann. 5.327>	"deiicit, aduersumque ferit per pectora Ceucrum. "
<coripp. johann. 5.328>	pinnatum Antifan Dorotis arundine fixit.
<coripp. johann. 5.329>	"protinus inflexum curuat fortissimus arcum, "
<coripp. johann. 5.330>	excussaque ferit fortem Maggite sagitta.
<coripp. johann. 5.331>	uoluitur ille cadens : cursus seruauit arundo 
<coripp. johann. 5.332>	"pulsa suos, saeui fugiens per timpora Cambri. "
<coripp. johann. 5.333>	"Cambrus ut infelix, alieno uulnere raptus, "
<coripp. johann. 5.334>	"corruit in frontem, armigerum Barsippa petiuit "
<coripp. johann. 5.335>	"protectus clipeo, et librata concitus hasta"
<coripp. johann. 5.336>	"subsiliens, dum ludit magnum umbone per hostem, "
<coripp. johann. 5.337>	pinnigerum Barsippa leuis per uiscera ferrum 
<coripp. johann. 5.338>	"suscipit, et magno ad terram cum pondere fluxit. "
<coripp. johann. 5.339>	"praecipitem Vulmir Zisacum, per bella ruentem, "
<coripp. johann. 5.340>	"consequitur, missaque infixit comminus hasta."
<coripp. johann. 5.341>	"hinc nigrum Manonasen agit, sternitque cruentum "
<coripp. johann. 5.342>	ense uirum. rapto moritur Vascina lacerto. 
<coripp. johann. 5.343>	Bulmizis mucrone ferox fortisque Tamazu 
<coripp. johann. 5.344>	"sternitur, et duro confisus Martzara pilo."
<coripp. johann. 5.345>	"Ast Tor acerba furens, germanus comprimit Arzen,"
<coripp. johann. 5.346>	"et Salius Meniden, Mestanque in rupe Iohannes. "
<coripp. johann. 5.347>	"Tanala mactat Iten, Vitalis arundine Tizen, "
<coripp. johann. 5.348>	Fisculaque ingentem deiecit uulnere Frecten.
<coripp. johann. 5.349>	Iam grauis incumbens Mauors compulsa timore 
<coripp. johann. 5.350>	agmina cogebat fidis succedere castris;
<coripp. johann. 5.351>	miles et in mediis Mauros truncare camelis 
<coripp. johann. 5.352>	"coeperat, obsessasque grauis dirumpere fessas. "
<coripp. johann. 5.353>	hic uero ingenti concurritur mutique pugna; 
<coripp. johann. 5.354>	Romanique simul fortes Maurique rebelles 
<coripp. johann. 5.355>	pacificique ruunt. frater nec cognitus ulli
<coripp. johann. 5.356>	"puluere concretus, carum nec notus amicum"
<coripp. johann. 5.357>	"cernere tunc potuit, ciuemue agnoscere ciuis. "
<coripp. johann. 5.358>	miscuerant acies nullo discrimine turmas 
<coripp. johann. 5.359>	"Marte graui, densisque incurrunt agmina telis. "
<coripp. johann. 5.360>	uix sinit obnixas confuso Marte cateruas
<coripp. johann. 5.361>	turba mouere manus : confringunt pectore pectus 
<coripp. johann. 5.362>	"et clipeis clipeos, et conis proxima quassant "
<coripp. johann. 5.363>	fortia colla uirum. iam nescius accipit hostis 
<coripp. johann. 5.364>	saeua per occultos confossus uulnera cultros.
<coripp. johann. 5.365>	"mortua condensis stipantur corpora turbis,"
<coripp. johann. 5.366>	funera mille cadunt. sanguis perfundit arenas 
<coripp. johann. 5.367>	"contiguo riuo, pedibus calcatur et amnis "
<coripp. johann. 5.368>	"purpureus, rubroque madent uestigia luto."
<coripp. johann. 5.369>	Ierna premit miseros urgens in proelia Mauros 
<coripp. johann. 5.370>	Antalasque fremens: compellunt agmina castris
<coripp. johann. 5.371>	"e mediis exire suis, murosque per omnes "
<coripp. johann. 5.372>	arma ferunt. misti senibus densantur ephebi: 
<coripp. johann. 5.373>	omnis ad obsessas aetas concurrere fossas 
<coripp. johann. 5.374>	"cogitur, et crescens succendit bella tumultus. "
<coripp. johann. 5.375>	"Romanis uirtus, Mauris locus addidit iras."
<coripp. johann. 5.376>	insidiis Martem fallax agit undique Mazax. 
<coripp. johann. 5.377>	"currit, et in mediis intrantes castra camelis "
<coripp. johann. 5.378>	"obseruat, fugiensque ferox modo comminus hostes "
<coripp. johann. 5.379>	"missile contorto, nudo modo percutit ense, "
<coripp. johann. 5.380>	implicitosque premit. facto nunc agmine muris
<coripp. johann. 5.381>	egreditur fortesque intentat pellere turmas. 
<coripp. johann. 5.382>	horrida nec solum uolitans dat uulnera ferrum. 
<coripp. johann. 5.383>	"nunc lapides torresque cadunt, modo missile robur "
<coripp. johann. 5.384>	spargitur; inde sudes et fracto monte molares 
<coripp. johann. 5.385>	in galeis clipeisque tonant; modo pondere plumbi
<coripp. johann. 5.386>	corpora dant animas. cernuntur fulminis instar 
<coripp. johann. 5.387>	"saepe faces rutilis ardentes currere flammis, "
<coripp. johann. 5.388>	alterna quae parte uolant. stat robore summo 
<coripp. johann. 5.389>	"miles, et inuicti fretus uirtute magistri"
<coripp. johann. 5.390>	"castra aduersa premit. certat tamen hostis acerbus,"
<coripp. johann. 5.391>	"expugnatque uiros, et fossas uindicat arcens. "
<coripp. johann. 5.392>	et socios ductor pulsans firmansque Iohannes 
<coripp. johann. 5.393>	uoce tonante iuuat. conturbans territat hostes 
<coripp. johann. 5.394>	ille sonus; faciemque uiri uocemque tremescunt. 
<coripp. johann. 5.395>	horrificos ueluti cum luppiter excitat ignes
<coripp. johann. 5.396>	"aethere commoto, et tonitru conterritat orbis"
<coripp. johann. 5.397>	"omne genus, fractisque tremunt praecordia membris, "
<coripp. johann. 5.398>	Marmarides acies sic magni uoce Iohannis 
<coripp. johann. 5.399>	"conturbat gelidus, quassato pectore, terror."
<coripp. johann. 5.400>	agmina mota pauent: conuertunt terga retrorsum.
<coripp. johann. 5.401>	" insequitur Romanus agens, sternitque per ipsos "
<coripp. johann. 5.402>	corpora densa locos. hortatur rumpere fossas 
<coripp. johann. 5.403>	"ductor ouans, laetisque incendit pectora dictis. "
<coripp. johann. 5.404>	"uicistis, socii. faciles nunc rumpite muros "
<coripp. johann. 5.405>	"ensibus, et gentes gladiis truncate cruentis,"
<coripp. johann. 5.406>	"uindictae dum tempus adest, dum letifer hostes "
<coripp. johann. 5.407>	"terror agit, uirtus animis dum maxima uestris. "
<coripp. johann. 5.408>	"nunc tempus : pretium, iuuenes, deposcite belli. "
<coripp. johann. 5.409>	hostibus extinctis praedam sperare licebit. 
<coripp. johann. 5.410>	iussa per imperii (uideam sic lumina Petri
<coripp. johann. 5.411>	incolumis dilecta mei; Carthaginis arces 
<coripp. johann. 5.412>	cernere sic uictor merear!) mercede laborum 
<coripp. johann. 5.413>	omnia militibus donamus castra uolentes. 
<coripp. johann. 5.414>	"non mihi, non ulli ductorum auferre licebit "
<coripp. johann. 5.415>	de praeda sociis. habeat sua gaudia raptor
<coripp. johann. 5.416>	"miles, et in propriis laetetur fortior ausis."
<coripp. johann. 5.417>	"eia agite, o iuuenes! hominem, pecus, obuia quaeque "
<coripp. johann. 5.418>	"impediunt, mactate truces, et limite largo "
<coripp. johann. 5.419>	"implicitas planate uias. ego primus inibo, "
<coripp. johann. 5.420>	"quod uidet, ut faciat securus miles in hoste,"
<coripp. johann. 5.421>	"exemplo iam quisque meo."" sic fatus, et ipse "
<coripp. johann. 5.422>	"castra petens primus magnum ferit ense camelum, "
<coripp. johann. 5.423>	qua pedibus uis iuncta feri latet insita neruis.
<coripp. johann. 5.424>	"tunc per utrumque femur unlnus transiuit acerbum, "
<coripp. johann. 5.425>	et geminas secuit conciso robore coxas.
<coripp. johann. 5.426>	retro ruit reuolutus humi atridore camelus 
<coripp. johann. 5.427>	"horribili, geminosque impressit pondere Mauros, "
<coripp. johann. 5.428>	"ossaque contriuit quassis male mista medullis, "
<coripp. johann. 5.429>	qui ducis horrifico celsam terrore sub aluum 
<coripp. johann. 5.430>	condiderant sese. cecidit resupina duobus
<coripp. johann. 5.431>	"cum genitis Gaetula, supraque cadentes "
<coripp. johann. 5.432>	"sarcina laxa ruit. cecidit calathusque lapisque, "
<coripp. johann. 5.433>	quo Cererem frangit. dirupit uincula pondus
<coripp. johann. 5.434>	"dissoluitque moras. turbantur castra repente, "
<coripp. johann. 5.435>	"atque uno scissi patuere uulnere muri,"
<coripp. johann. 5.436>	subductis ueluti moles excelsa columnis 
<coripp. johann. 5.437>	"cum sonitu deiecta cadit, resolutaque saxis "
<coripp. johann. 5.438>	fabrica magna iacet latos diffusa per agros.
<coripp. johann. 5.439>	Gentius aduersas alia de parte cateruas 
<coripp. johann. 5.440>	"sternit humi, et ruptos condenso milite muros"
<coripp. johann. 5.441>	turbat acerba furens.. Imiter Putzintulus ardens 
<coripp. johann. 5.442>	horrida fulmineis sternebat corpora telis. 
<coripp. johann. 5.443>	"ceu duo turbantes currunt armenta leones, "
<coripp. johann. 5.444>	"persuadet quos dura fames, sic saeuus in hostes "
<coripp. johann. 5.445>	"ibat uterque, suam dirumpens uulnere partem."
<coripp. johann. 5.446>	"Fronimuth oppositum scindens ruit impiger agmen, "
<coripp. johann. 5.447>	castraque cuncta mouet. densis Marcentius armis 
<coripp. johann. 5.448>	ardebat mediis prosternens agmina fossis; 
<coripp. johann. 5.449>	atque simul ferrens roseo furit ense Iohannes. 
<coripp. johann. 5.450>	aduersas alia truncabat parte cateruas
<coripp. johann. 5.451>	Cusina Romanis consanguinitate propinquus 
<coripp. johann. 5.452>	"atque fide : largum fundens super arma cruorem, "
<coripp. johann. 5.453>	corpora per latos sternit Maurusia campos 
<coripp. johann. 5.454>	"densis missilibus; duro rotat ense lacertos,"
<coripp. johann. 5.455>	collaque multa uirum neruosque obtruncat equorum.
<coripp. johann. 5.456>	rescindunt fossas omni de parte tribuni. 
<coripp. johann. 5.457>	"Tarasis in medios contra furit arduus hostes, "
<coripp. johann. 5.458>	pectora dux : fractis undantia costis
<coripp. johann. 5.459>	"uiscera rupta natant, calidoque in sanguine torpent. "
<coripp. johann. 5.460>	fortis Ifisdaias summis cum uiribus ardens
<coripp. johann. 5.461>	"ibat, et aduersas acies per prata necabat, "
<coripp. johann. 5.462>	Syrtica prosternens feruenti funera ferro. 
<coripp. johann. 5.463>	"accendit socios ductorum maxima uirtus, "
<coripp. johann. 5.464>	conceptusque furor gladiis tunc cetera miscet. 
<coripp. johann. 5.465>	"dirumpunt mactantque uiri, rapiunt feriuntque,"
<coripp. johann. 5.466>	"efficiuntque uias sternuntque cadauera passim,"
<coripp. johann. 5.467>	atque truces carnmt feriunt discrimine nullo. 
<coripp. johann. 5.468>	"non aetas animos, sexus non mitigat insons: "
<coripp. johann. 5.469>	omnia prosternit Romanus corpora miles. 
<coripp. johann. 5.470>	fit sonus armorum : fractis montana resultant
<coripp. johann. 5.471>	"tegminibus. gemitus raptis dant pectora membris, "
<coripp. johann. 5.472>	"mistaque per latos densantur funera campos, "
<coripp. johann. 5.473>	"qualiter, antiquae sternentes robora siluae, "
<coripp. johann. 5.474>	innumeri agricolae steriles succidere plantas 
<coripp. johann. 5.475>	certatim insistunt. tot per nemus omne bipennes
<coripp. johann. 5.476>	congeminant ualidos siluis regementibus ictus. 
<coripp. johann. 5.477>	sic fera dirupit Maurusia castra Iohannes
<coripp. johann. 5.478>	cum sociis. cunctis stridunt de partibus enses 
<coripp. johann. 5.479>	atque cruore rubent. animas in uulnere reddunt 
<coripp. johann. 5.480>	cum gemitu; mistique ruunt per prata cadentes
<coripp. johann. 5.481>	"nunc senibus iuuenes, nunc pressae pondere matres "
<coripp. johann. 5.482>	ardua cum natis inter pecuaria paruis.
<coripp. johann. 5.483>	innumeros fundunt gladiis feruentibus hostes; 
<coripp. johann. 5.484>	sternit et innumeras morientum lapsa ruina. 
<coripp. johann. 5.485>	"crinibus adductae pauitant fera uulnera Maurae,"
<coripp. johann. 5.486>	dum trahit hostis ouans. infantes ille reportat 
<coripp. johann. 5.487>	"direptos ex hoste uolans, mandatque ministris, "
<coripp. johann. 5.488>	et redit ad medias conculcans funera fossas. 
<coripp. johann. 5.489>	"Ille camelorum gaudet dirumpere uincla, "
<coripp. johann. 5.490>	"diripit ille boues, ouibus redit ille reductis,"
<coripp. johann. 5.491>	hic pulsat tardos conuersa cuspide asellos. 
<coripp. johann. 5.492>	omnia iam pereunt Maurorum tarua nusquam: 
<coripp. johann. 5.493>	solus eques currit iam campos nudus apertis.
<coripp. johann. 5.494>	"Effugit ille ferus confracto robore Ierna, "
<coripp. johann. 5.495>	et simulacra sui secum tulit horrida Gurzil.
<coripp. johann. 5.496>	"huius et auxilio sperans se posse tueri, "
<coripp. johann. 5.497>	cornipedem infelix geminato pondere pressit 
<coripp. johann. 5.498>	"impediens, mortemque sibi miser ipse resumit. "
<coripp. johann. 5.499>	"quisquis is est quem, uane, colis, quod gentibus ille "
<coripp. johann. 5.500>	"praesidium, quae digna tibi solatia praestat ?"
<coripp. johann. 5.501>	"dum tu morte cadis, dum frangitur ille per hostes,"
<coripp. johann. 5.502>	"dum conflat nitidum flamma soluente metallum, "
<coripp. johann. 5.503>	"Syrtica per latos fugiebant agmina campos, "
<coripp. johann. 5.504>	quae circumfusus densis exercitus armis 
<coripp. johann. 5.505>	"insequitur, sternens uariis per deuia fatis."
<coripp. johann. 5.506>	"nec potuit quisquam Romanos ferre sequentes, "
<coripp. johann. 5.507>	"morte grauis, faciemue fugax oculosue retraxit. "
<coripp. johann. 5.508>	"proiiciunt enses gelido terrore subacti,"
<coripp. johann. 5.509>	praecipitesque cadunt. facili iam caede trementes 
<coripp. johann. 5.510>	miles acerbus agit. Solomonis signa retollunt
<coripp. johann. 5.511>	"prisca uiri, Iernaeque simul captiua reducunt. "
<coripp. johann. 5.512>	horrida per cunctos sternuntur funera campos :
<coripp. johann. 5.513>	per ualles scopulosque ruunt. iam flumina complent 
<coripp. johann. 5.514>	"corporibus densis, supraque cadauera calcant "
<coripp. johann. 5.515>	"quadrupedes, quassisque rubet leuis ungula membris."
<coripp. johann. 5.516>	"dant gemitus miseri. sanguis per gramina currit, "
<coripp. johann. 5.517>	in manibusque uirum concretos glutinat enses 
<coripp. johann. 5.518>	aspersus super arma cruor: ferrum omne rubescit. 
<coripp. johann. 5.519>	occubuit princeps multa inter milia Ierna. 
<coripp. johann. 5.520>	Marmaridum rex ille ferus quondamque superbus
<coripp. johann. 5.521>	confossus iacuit mediis bene nudus arenis.
<coripp. johann. 5.522>	"Ille dies cunctis supremus gentibus esset,"
<coripp. johann. 5.523>	"si mora praecipitem tenuisset prospera solem,"
<coripp. johann. 5.524>	fecit ut ante semel. iam pronior ordine certo
<coripp. johann. 5.525>	"axis, in occiduis summenus flammiger undis,"
<coripp. johann. 5.526>	ex oculis gentesque fuga bellumque tenebris 
<coripp. johann. 5.527>	"eripuit, fortesque acies in castra reduxit."<coripp. johann. 6.1>	Victores placidam Romani nocte quietem 
