<coripp. johann. 8.2>	"atque omnes patuere doli, gentisque nefandae "
<coripp. johann. 8.3>	"persensit crudele nefas, tunc cuncta reuoluens "
<coripp. johann. 8.4>	obtutu tacito mentis discurrit acumen 
<coripp. johann. 8.5>	"per partes uarias, quae sint peragenda, requirens. "
<coripp. johann. 8.6>	uincere quippe grauis melius sapientia gentes 
<coripp. johann. 8.7>	quam uirtus armata potest. moderamine iusto 
<coripp. johann. 8.8>	"percenset uarias, relegens celer ordine, curas, "
<coripp. johann. 8.9>	atque animo per cuncta uolat. sic praepes hirundo 
<coripp. johann. 8.10>	inquirens teneras pullis circumuolat escas : 
<coripp. johann. 8.11>	"proximior terris uirides modo conspicit herbas, "
<coripp. johann. 8.12>	"itque reditque locis, ramos nunc arboris altae "
<coripp. johann. 8.13>	"explorat, tacitis proscinditque a?ra pennis. "
<coripp. johann. 8.14>	"tandem consilium pacata mente resedit, "
<coripp. johann. 8.15>	et sociis sic duetor ait. 'non uiribus audet 
<coripp. johann. 8.16>	"Carcasan nostris fretus concurrere telis, "
<coripp. johann. 8.17>	arte sed asper agit Latias uexare cohortes 
<coripp. johann. 8.18>	"et fugiente parans. fugiat licet improbus astu, "
<coripp. johann. 8.19>	"non tamen effugiet. tanta superabitur arte, "
<coripp. johann. 8.20>	"castra locanda mihi mediis Vincensibus aruis, "
<coripp. johann. 8.21>	"quae modo raptor habet, si fors committere pugnam "
<coripp. johann. 8.22>	"ausus erit mecum, planis fundetur in aruis ; "
<coripp. johann. 8.23>	nam melius miles campis concurret apertis 
<coripp. johann. 8.24>	"liber equo, pilo feriens uel arundinis ictu. "
<coripp. johann. 8.25>	"sin fugitiua locis gens impia cesserit illis, "
<coripp. johann. 8.26>	"litora praecipimus, nullasque exire iubemus "
<coripp. johann. 8.27>	"impensas terris. perient nihilominus hostes, "
<coripp. johann. 8.28>	"nec poterunt sufferre diu, gentesque nefandas "
<coripp. johann. 8.29>	concutiens obscena fames sine Marte necabit. 
<coripp. johann. 8.30>	"at nos aequor alit, uenalia tempore certo "
<coripp. johann. 8.31>	"cuncta ferens, Cereremque simul Bacchumque ministrat. "
<coripp. johann. 8.32>	"castra mouete, uiri, cunctisque incedite signis'. "
<coripp. johann. 8.33>	uix ea fatus erat : campos contexerat omnes 
<coripp. johann. 8.34>	"altus eques lentusque pedes, rumpuntque per agros "
<coripp. johann. 8.35>	"agmina densa uirum, fremitusque increscit equorum. "
<coripp. johann. 8.36>	senserat hoc cautis Carcasan monitus alis 
<coripp. johann. 8.37>	Antalasque ferox. subito crepitante tumultu 
<coripp. johann. 8.38>	castra mouent. timidi planis consistere campis 
<coripp. johann. 8.39>	"deseruere locos, fossasque in montibus altis "
<coripp. johann. 8.40>	"constituere metu, et celsis uinxere camelis. "
<coripp. johann. 8.41>	litora Romanus densis exercitus armis 
<coripp. johann. 8.42>	"occupat, et latos implent tentoria campos, "
<coripp. johann. 8.43>	Massylique duces medios posuere Latinos. 
<coripp. johann. 8.44>	"hinc atque hinc cunctos cannas fixere per agros, "
<coripp. johann. 8.45>	atque omnis tenuere uias. tunc litore ab omni 
<coripp. johann. 8.46>	contrahit ipse rates portuque stare Larisco 
<coripp. johann. 8.47>	"iussit, et impensis socios gentesque leuauit, "
<coripp. johann. 8.48>	dispensans per castra pater numerosque Iohannes. 
<coripp. johann. 8.49>	dum trahit ille dies digna fortissimus arte 
<coripp. johann. 8.50>	"et gentes cruciare parat, consurgit oborta "
<coripp. johann. 8.51>	"seditio, populosque furor per castra Latinos "
<coripp. johann. 8.52>	insanis urguet stimulis. iam murmure crebro 
<coripp. johann. 8.53>	exacuunt dubias contra sua pectora mentes. 
<coripp. johann. 8.54>	pro dolor ! armatas reuocant in uiscera dextras 
<coripp. johann. 8.55>	"quisque sibi, propriisque parant ceruicibus enses. "
<coripp. johann. 8.56>	"quis furor ille fuit, quo sic exarserat omnis "
<coripp. johann. 8.57>	funditus ipse suas Latiaris perdere miles 
<coripp. johann. 8.58>	tunc acies ? mentes miseras sors saeua trahebat. 
<coripp. johann. 8.59>	"non metuis, Romane, ducem ? tot bella, tot hostes, "
<coripp. johann. 8.60>	"quos circumfusos certum est patuisse, caueto. "
<coripp. johann. 8.61>	en Libyam per bella paras cum gentibus una 
<coripp. johann. 8.62>	"uertere, et infensis miseram petis, improbe, telis, "
<coripp. johann. 8.63>	heu pietas ! ubi sancta fides ? fors saeua laborat 
<coripp. johann. 8.64>	de manibus partos populis auferre triumphos. 
<coripp. johann. 8.65>	coeperat obliquo ductorem lumine miles 
<coripp. johann. 8.66>	respiciens iam dura loqui sociumque quietos 
<coripp. johann. 8.67>	exagitare animos auresque implere susurro. 
<coripp. johann. 8.68>	"nec iam odiis posuere modum, sed uoce nefanda "
<coripp. johann. 8.69>	impia uerba ferunt. siluam uelut ignis adurit 
<coripp. johann. 8.70>	"appositus, primaeque mouent incendia flammae, "
<coripp. johann. 8.71>	cum tenuis scintilla leues succendere frondes 
<coripp. johann. 8.72>	"incipit, aut fragiles crepitant cum fomite culmi ; "
<coripp. johann. 8.73>	fumum atrum primum paruamque exire fauillam 
<coripp. johann. 8.74>	"saepe uides, mox se uacuas Vulcanus ad aures "
<coripp. johann. 8.75>	"erigit, et densos edunt mala flamina colles : "
<coripp. johann. 8.76>	"sic captas mentes paulatim acuere furore, "
<coripp. johann. 8.77>	"sic rupere minas. 'quonam, miseranda iuuentus, "
<coripp. johann. 8.78>	hunc sequeris per bella ducem ? quo fessa trahuntur 
<coripp. johann. 8.79>	agmina ? qua rursus miseris mors saeua paratur ? 
<coripp. johann. 8.80>	"heu, uiles animas uario discrimine fundit, "
<coripp. johann. 8.81>	et merces non ulla datur. nos Marte cruento 
<coripp. johann. 8.82>	mortibus affecit. Romanus sanguis harenas 
<coripp. johann. 8.83>	"proluit, et misto nigrescunt aequora tabo. "
<coripp. johann. 8.84>	"nos sitis atque fames, flammis nos Africus ussit. "
<coripp. johann. 8.85>	"et meritis non ullus honos. concurrite, ciues. "
<coripp. johann. 8.86>	"saxa, faces, gladios, quidquid furor, ira ministrat, "
<coripp. johann. 8.87>	diripite. infando careat pars nostra labore 
<coripp. johann. 8.88>	morte ducis meriti '. diro sic castra tumultu 
<coripp. johann. 8.89>	"exagitata fremunt, atque impia murmura crescunt. "
<coripp. johann. 8.90>	"contrahitur furibunda manus, coetuque coacto "
<coripp. johann. 8.91>	"exacuunt dubias iunctis feruoribus iras, "
<coripp. johann. 8.92>	decernuntque nefas. clamor tentoria miscet 
<coripp. johann. 8.93>	"horrificus, saeuis resonat clangoribus aether, "
<coripp. johann. 8.94>	non aliter dubiis quam ferret proelia fessis 
<coripp. johann. 8.95>	omnia conturbans Nasamon. ductoris ut aures 
<coripp. johann. 8.96>	"contigit ille sonus, 'quisnam crepitante tumultu "
<coripp. johann. 8.97>	"exagitat mea castra furor ? perquirite', dixit "
<coripp. johann. 8.98>	'et celerem remouete gradum'. dux Tarasis ante 
<coripp. johann. 8.99>	egreditur trepidus rerum condiscere causas. 
<coripp. johann. 8.100>	"ut strepitus sensit dubios murmurque uirorum, "
<coripp. johann. 8.101>	accessit placidis populos sedare loquelis. 
<coripp. johann. 8.102>	nec ducis hos facies nec uerba precantia flectunt 
<coripp. johann. 8.103>	nec Romanus honos : animis reuerentia cessit. 
<coripp. johann. 8.104>	ausi quin etiam lapides temptare minaces. 
<coripp. johann. 8.105>	urguebat sors saeua uiros fatumque futura 
<coripp. johann. 8.106>	"morte premens, miserosque dies suprema trahebat. "
<coripp. johann. 8.107>	uertitur ad dubium pedibus celer inde magistrum 
<coripp. johann. 8.108>	"nuntius, et saeuas insani militis iras "
<coripp. johann. 8.109>	exarsisse ferens bellum ciuile repente 
<coripp. johann. 8.110>	"ortum ait. infremuit ductor, telumque uerendus "
<coripp. johann. 8.111>	"corripuit, fossasque furens et castra reliquit "
<coripp. johann. 8.112>	egrediens uirtute sua. comitesque secuti 
<coripp. johann. 8.113>	atque duces et fida manus. tunc aggere celso 
<coripp. johann. 8.114>	"constitit, atque graui populos sic uoce furentes "
<coripp. johann. 8.115>	"admonuit metuenda. 'ferum me nempe putabas, "
<coripp. johann. 8.116>	"miles, acerba furens ? si fas ciuilibus armis "
<coripp. johann. 8.117>	"iusque datum est ensum, propera, si bella uetari "
<coripp. johann. 8.118>	"me pereunte putas, si Martis causa Iohannes "
<coripp. johann. 8.119>	ciuibus. haecne fides ? si sic Romana recessit 
<coripp. johann. 8.120>	"ex animis pietas, certe iam gentibus istis "
<coripp. johann. 8.121>	bella geram. noster fortis semperque fidelis 
<coripp. johann. 8.122>	"Cusina rebus erit, gentes comitesque ducesque. "
<coripp. johann. 8.123>	uos ignaua manus nostris discedite castris. 
<coripp. johann. 8.124>	uadite. iam ueniat commotis Cusina cannis. 
<coripp. johann. 8.125>	noster Ifisdaias propriis cum gentibus assit 
<coripp. johann. 8.126>	Bezinaque et uelox acies famulantis Iaudae'. 
<coripp. johann. 8.127>	uix ea fatus erat : densis Maurusia signis 
<coripp. johann. 8.128>	agmina per latos ruperunt undique campos 
<coripp. johann. 8.129>	auxilio Ventura ducis. tunc saeuior arma 
<coripp. johann. 8.130>	"corripuit Romana manus, fossasque per omnes "
<coripp. johann. 8.131>	ferrati micuere uiri. nec torpor acerbas 
<coripp. johann. 8.132>	"percussit mentes, aut densus terruit hostis. "
<coripp. johann. 8.133>	hos tamen aspectus proprii terrorque magistri 
<coripp. johann. 8.134>	atque monens placido sapiens Recinarius ore 
<coripp. johann. 8.135>	coeperat attonita restinguere mente furores. 
<coripp. johann. 8.136>	deposuere minas. tristis discedit Erinys. 
<coripp. johann. 8.137>	paenituit furuisse uiros. summittere colla 
<coripp. johann. 8.138>	"nunc humili cum uoce uolunt, non gentibus acti, "
<coripp. johann. 8.139>	sed rerum memores. mouit pietasque fidesque 
<coripp. johann. 8.140>	"principis atque metus, grauitas uirtusque magistri. "
<coripp. johann. 8.141>	et placidis reuocans Recinarius agmina uerbis 
<coripp. johann. 8.142>	praecipit alternas acies astare parumper 
<coripp. johann. 8.143>	"pace sub ancipiti, mandatque haec uerba Latinis. "
<coripp. johann. 8.144>	"'cernite, quot gentes rerum pia iussa sequantur, "
<coripp. johann. 8.145>	et pudeat uoluisse nefas. sin forte paratis 
<coripp. johann. 8.146>	"aspera bella sequi mentemque implere malignam, "
<coripp. johann. 8.147>	"dicite. cognoscam, quaenam suprema uoluntas "
<coripp. johann. 8.148>	"uestra manet, socios saluem, perdamne rebelles'. "
<coripp. johann. 8.149>	nec minus ut Caesar medio impendente tumultu 
<coripp. johann. 8.150>	"Romanos potuit uerbis terrere superbis, "
<coripp. johann. 8.151>	"erubuit stupefacta phalanx, humilisque magistrum "
<coripp. johann. 8.152>	sic pia uoce rogat. 'paucos furor impius egit 
<coripp. johann. 8.153>	"hoc sceleris temptare genus, quos iusta nocentes "
<coripp. johann. 8.154>	ultio rite manet. sontes sua poena sequatur. 
<coripp. johann. 8.155>	nos humiles ductoris heri praecepta sequemur '. 
<coripp. johann. 8.156>	has inter uoces auctores criminis insons 
<coripp. johann. 8.157>	"turba trahit, uinctosque duci pro crimine tanto "
<coripp. johann. 8.158>	"tradidit, et culpam deuota mente piauit. "
<coripp. johann. 8.159>	facta quies populis. sceleris uindicta nefandi 
<coripp. johann. 8.160>	composuit mentes. ductoris maior in omnes 
<coripp. johann. 8.161>	hinc gentes terror. sedato milite laetus 
<coripp. johann. 8.162>	ingreditur fossas. deuota mente fatentur 
<coripp. johann. 8.163>	nunc hilares socii dictis parere iubentis. 
<coripp. johann. 8.164>	ilicet inde iubet rauco stridentia cantu 
<coripp. johann. 8.165>	aera ciere acies. commotis litora signis 
<coripp. johann. 8.166>	"deserit, et campis posuit sua castra Catonis. "
<coripp. johann. 8.167>	Syrticus at raptor munitis tuta tenebat 
<coripp. johann. 8.168>	castra locis. sed dura fames iam coeperat omne 
<coripp. johann. 8.169>	Marmaridum turbare genus. pecuaria tantum 
<coripp. johann. 8.170>	"sunt epulis ; nam nulla Ceres, cognouit ut ingens "
<coripp. johann. 8.171>	"Romani ductor populi, concludere gentes "
<coripp. johann. 8.172>	"obsidione parans, certis tunc signa diebus "
<coripp. johann. 8.173>	abstinuit siluisque acies exclusit iniquis. 
<coripp. johann. 8.174>	iamque dies alterque dies dilatus ab armis 
<coripp. johann. 8.175>	arte ducis. gentes dubias se credere campis 
<coripp. johann. 8.176>	efficit ipsa quies. certum putat esse pauorem 
<coripp. johann. 8.177>	infelix Nasamon. in planis ponere terris 
<coripp. johann. 8.178>	castra soluta iubet. nimium iam morte propinqua 
<coripp. johann. 8.179>	audaces animos et saeuas sumpserat iras. 
<coripp. johann. 8.180>	conuocat e mediis deducens agmina fossis 
<coripp. johann. 8.181>	consilium ductor. stetit aggere celsior ipse. 
<coripp. johann. 8.182>	"tunc lecti uenere duces fortesque tribuni, "
<coripp. johann. 8.183>	atque suo ueniens condensus in agmine miles 
<coripp. johann. 8.184>	per numeros turmasque ruit. rebusque fidelis 
<coripp. johann. 8.185>	contrahitur Massyla manus sic mista Latinis 
<coripp. johann. 8.186>	ceu Romana ferox. cunctos amor ipse magistri 
<coripp. johann. 8.187>	terribilisque metus campis occurrere iussit. 
<coripp. johann. 8.188>	unanimes habitus gentes discernit utrasque. 
<coripp. johann. 8.189>	"his tunicas ferrum, his, nudis de more lacertis, "
<coripp. johann. 8.190>	purpura picta dabat uario permista colore. 
<coripp. johann. 8.191>	"hos clipeus, hos cetra tegit. stat casside celsus "
<coripp. johann. 8.192>	miles et implicitae Maurus uelamine pallae. 
<coripp. johann. 8.193>	"ast alius longos remouens a fronte capillos, "
<coripp. johann. 8.194>	missilibus nixus geminis et poplite flexo 
<coripp. johann. 8.195>	aut dura solidam defigens cuspide terram. 
<coripp. johann. 8.196>	quos ductor medius dictis affatur amicis. 
<coripp. johann. 8.197>	"'Romani comites, fessae spes unica terrae, "
<coripp. johann. 8.198>	certa salus Libyae uestris nunc pendet in armis. 
<coripp. johann. 8.199>	iam bellum finire decet durosque labores. 
<coripp. johann. 8.200>	pugnandum est'. gauisae acies gentesque Latinae 
<coripp. johann. 8.201>	"signa mouent. uox una fremit, populique ducesque "
<coripp. johann. 8.202>	Massylaeque manus magno cecinere fragore. 
<coripp. johann. 8.203>	"promittunt animos, curritque per agmina laeto "
<coripp. johann. 8.204>	murmure cuncta sonus. non sic agitafa resultant 
<coripp. johann. 8.205>	aequora uenturis longe signantia uentis. 
<coripp. johann. 8.206>	"sensit ut egregius populorum uota Iohannes, "
<coripp. johann. 8.207>	"consilio meliore docet, quae prima salutis "
<coripp. johann. 8.208>	"causa fuit, rebusque data est uictoria summis. "
<coripp. johann. 8.209>	"ut fremitus pressit dextraque silentia iussit, "
<coripp. johann. 8.210>	"attoniti siluere uiri, faciemque loquentis "
<coripp. johann. 8.211>	suspiciunt. animi iussis auresque parantur. 
<coripp. johann. 8.212>	affatur socios clara sic uoce magister. 
<coripp. johann. 8.213>	"'haec, socii, transacta dies, nec crastina pugnae "
<coripp. johann. 8.214>	"apta datur durae, dominoque sacrata per orbem est. "
<coripp. johann. 8.215>	"quare agite, o proceres, Christo famulemur ouantes. "
<coripp. johann. 8.216>	"praesidium lacrimis humiles oremus ab illo, "
<coripp. johann. 8.217>	"et ueniet, confido, citum ; gentesque malignas "
<coripp. johann. 8.218>	"confringet uirtute deus, nostrosque labores "
<coripp. johann. 8.219>	"respiciet, nostrisque dabit noua gaudia rebus. "
<coripp. johann. 8.220>	ast ubi perfectis caelestia munera sacris 
<coripp. johann. 8.221>	"obtulerit domino uenerandus rite sacerdos, "
<coripp. johann. 8.222>	"uotaque Romanus persoluerit ordine miles, "
<coripp. johann. 8.223>	ponemus mensas. ne longe pascite campis 
<coripp. johann. 8.224>	"quadrupedes, epulis quoniam de more receptis "
<coripp. johann. 8.225>	" castra mouere placet, non tristia mittere bella, "
<coripp. johann. 8.226>	"sed tantum properare locis, ut luce sequenti "
<coripp. johann. 8.227>	? mox primo mundum consurgens margine Phoebus 
<coripp. johann. 8.228>	flammiuomis continget equis ? committere pugnam 
<coripp. johann. 8.229>	uicinis liceat feruenti caede Lataris. 
<coripp. johann. 8.230>	"nec longum quassabit iter, sonipesque pedesque "
<coripp. johann. 8.231>	"fortis erit, gentesque feras uirtute necabit'. "
<coripp. johann. 8.232>	"assurgunt clamore uiri, plauduntque fauentque "
<coripp. johann. 8.233>	exultantque animis. redeunt in castra cohortes. 
<coripp. johann. 8.234>	"nec minus et Nasamon diuersa in parte rebellis, "
<coripp. johann. 8.235>	"consilium infandi faciens pro tempore belli, "
<coripp. johann. 8.236>	"impia cognatae contraxerat agmina turbae, "
<coripp. johann. 8.237>	atque alias Libyam bellis quas scindere gentes 
<coripp. johann. 8.238>	compulerat praedonis amor sortisque nefandae 
<coripp. johann. 8.239>	"extrema iam morte dies. Guenfeius una, "
<coripp. johann. 8.240>	"aspera bella ciens, animo consulta reuoluit, "
<coripp. johann. 8.241>	impatiens differre diu. tamen ordine primus 
<coripp. johann. 8.242>	Carcasan sic orsus ait. 'uicina Iohannis 
<coripp. johann. 8.243>	"castra premunt, et saeua fames iam comprimit omnes. "
<coripp. johann. 8.244>	"gentibus una salus celerem committere pugnam, "
<coripp. johann. 8.245>	dum solidae uires membrorum robore constant. 
<coripp. johann. 8.246>	nam pecudum spes sola epulis et lymphigeri amnis 
<coripp. johann. 8.247>	sustentat suprema uiros. iam farris ab omni 
<coripp. johann. 8.248>	defecit Nasamone genus. memorare Lyaeum 
<coripp. johann. 8.249>	"non opus est. iuuat unda fluens. si uincimus hostes, "
<coripp. johann. 8.250>	"omnia Maurus habet, prostrato milite castra "
<coripp. johann. 8.251>	diripiens tot plena bonis. immota manebunt 
<coripp. johann. 8.252>	"securo responsa mihi, quae corniger Ammon "
<coripp. johann. 8.253>	"sorte dedit, Latias bello superare cateruas'. "
<coripp. johann. 8.254>	'crastina festa dies populo peragenda Latino est'. 
<coripp. johann. 8.255>	excipit Autiliten. ' Romanus proelia miles 
<coripp. johann. 8.256>	nulla pauet solitus sacris. tunc arma mouere 
<coripp. johann. 8.257>	"nostra iube. incomptos subito rumpamus in hostes, "
<coripp. johann. 8.258>	"dum medio calet hora die, dum cuncta sub umbris "
<coripp. johann. 8.259>	corpora fessa iacent nimio lassata calore. 
<coripp. johann. 8.260>	praeterea geminas tantum rescindere fossas 
<coripp. johann. 8.261>	est uirtutis opus. duri primum ipsa Iohannis 
<coripp. johann. 8.262>	"castra time, densasque simul fortesque cohortes "
<coripp. johann. 8.263>	"audacesque duces collectis elige signis, "
<coripp. johann. 8.264>	et Latias sic posce manus. ibi sanguine multo 
<coripp. johann. 8.265>	"certandum est. reliquas acies, qua castra nefandus "
<coripp. johann. 8.266>	"Cusina ductor habet, condensas Guarsana ducat. "
<coripp. johann. 8.267>	hic quoque certa manus Romani militis ardet. 
<coripp. johann. 8.268>	"est etiam dux ipse ferox, disperdere gentes "
<coripp. johann. 8.269>	"Romana pro parte parans, dum plaudit honorum "
<coripp. johann. 8.270>	"inflatus titulis, dum dicitur esse magister, "
<coripp. johann. 8.271>	dum consanguineus genitus de matre Latina. 
<coripp. johann. 8.272>	hac sibi laude placens fortis fidusque uideri 
<coripp. johann. 8.273>	uult inimicus atrox. alios nec nominet hostes 
<coripp. johann. 8.274>	his uictis Nasamon. cuncti tua castra sequentur. 
<coripp. johann. 8.275>	"sic dabitur nostris fortis uictoria signis', "
<coripp. johann. 8.276>	"consilio assensere uiri, gentesque nefandae "
<coripp. johann. 8.277>	"infremuere animis, acuuntque in proelia mentes. "
<coripp. johann. 8.278>	condidit unda diem Oceano. nox atra secuta est. 
<coripp. johann. 8.279>	"tunc Phoebus disiunxit equos, tunc Cynthia iunxit, "
<coripp. johann. 8.280>	"dum renouat nostras uires. haec surgit ab undis, "
<coripp. johann. 8.281>	mergitur alter aquis. placidam per membra quietem 
<coripp. johann. 8.282>	"accipit omne genus, dulcique impressa sopore "
<coripp. johann. 8.283>	cetera per campos fessis animalia membris 
<coripp. johann. 8.284>	"somnus habebat iners, pecudes uariasque uolucres "
<coripp. johann. 8.285>	"horribilesque feras gelidosque in litore pisces, "
<coripp. johann. 8.286>	"cum uigil insomnem, flagrans iam Marte, Iohannes "
<coripp. johann. 8.287>	"ducebat noctem, cautoque in pectore sollers "
<coripp. johann. 8.288>	"uoluebat magnas, dispensans ordine, curas. "
<coripp. johann. 8.289>	quem iuxta sapiens Recinarius horrida bella 
<coripp. johann. 8.290>	"pectore pensabat placido, sensuque sagaci "
<coripp. johann. 8.291>	percurrens uarias relegebat in ordine causas. 
<coripp. johann. 8.292>	"alternis animos releuabant uocibus ambo, "
<coripp. johann. 8.293>	mutuaque ex oculis arcebat fabula somnos. 
<coripp. johann. 8.294>	"o quotiens habuere preces, dominumque potentem "
<coripp. johann. 8.295>	"pro rerum, populi, Libyae propriaque salute "
<coripp. johann. 8.296>	cum lacrimis petiere diu ! nec fundit inanes 
<coripp. johann. 8.297>	tristis uterque preces. orantes uidit ab alta 
<coripp. johann. 8.298>	"sede pater, terrarum orbem qui fulmine terret, "
<coripp. johann. 8.299>	et finem imposuit tanto post bella labori. 
<coripp. johann. 8.300>	Marmaridum interea nocturnis dedita sacris 
<coripp. johann. 8.301>	"castra fremunt, statuuntque aras, et inania poscunt "
<coripp. johann. 8.302>	"numina. producunt pecudes altaria circum, "
<coripp. johann. 8.303>	et fundunt miserum riuis per prata cruorem. 
<coripp. johann. 8.304>	"hi mactant Gurzil, multi tibi, corniger Ammon, "
<coripp. johann. 8.305>	"hi Sinifere colunt, quem Mazax numine Martis "
<coripp. johann. 8.306>	"accipit atque deum belli putat esse potentem, "
<coripp. johann. 8.307>	Mastiman alii. Maurorum hoc nomine gentes 
<coripp. johann. 8.308>	"Taenarium dixere Iouem, cui sanguine multo "
<coripp. johann. 8.309>	humani generis mactatur uictima pesti. 
<coripp. johann. 8.310>	"pro scelus infaustum ! gemitus miserabilis, auras "
<coripp. johann. 8.311>	"undique concutiens, clamoribus aethera pulsat. "
<coripp. johann. 8.312>	"imprimit hic ferrum iugulis, et uocibus ipsum "
<coripp. johann. 8.313>	"numen agit, dubiasque uocans exire per umbras "
<coripp. johann. 8.314>	solis iter temptare iubet. tunc more profano 
<coripp. johann. 8.315>	diripiunt pecudum fibras et fata requirunt. 
<coripp. johann. 8.316>	"presserat ista deus, surdumque ad carmina numen "
<coripp. johann. 8.317>	omne fuit : nulli retulit responsa sacerdos. 
<coripp. johann. 8.318>	Phoebus ab interni resplendens margine caeli 
<coripp. johann. 8.319>	"Oceani rumpebat aquas, meliorque resurgens "
<coripp. johann. 8.320>	lumine fulgentes radios tendebat in orbem 
<coripp. johann. 8.321>	felici nascente die. iamque ordine certo 
<coripp. johann. 8.322>	"Christicolae ueniunt populi, Romana iuuentus "
<coripp. johann. 8.323>	magnanimique duces signis comitantibus una. 
<coripp. johann. 8.324>	"dux ubi distensis habuit tentoria uelis, "
<coripp. johann. 8.325>	" uisus cum primis media inter castra Iohannes, "
<coripp. johann. 8.326>	"hic magnum statuit uelans altare sacerdos, "
<coripp. johann. 8.327>	et solito sacris circumdedit undique peplis 
<coripp. johann. 8.328>	more patrum. instituuntque choros et dulcia psallunt 
<coripp. johann. 8.329>	carmina deflentes humili cum uoce ministri. 
<coripp. johann. 8.330>	ast ubi sacrati tetigit dux limina templi 
<coripp. johann. 8.331>	"ingrediens, gemitus populi rupere dolentes. "
<coripp. johann. 8.332>	lumina confundunt lacrimis. uox undique caelos 
<coripp. johann. 8.333>	"pulsat, et infensis tot conscia pectora pugnis "
<coripp. johann. 8.334>	"percutiunt. 'delicta patrum dimitte, rogamus, "
<coripp. johann. 8.335>	"nostraque, Christe' gemunt et tensis aethera palmis "
<coripp. johann. 8.336>	"suspiciunt, dominique sibi solacia poscunt. "
<coripp. johann. 8.337>	"ipse inter primos, genibusque et corpore flexo, "
<coripp. johann. 8.338>	pro populo exorans motus pietate Iohannes 
<coripp. johann. 8.339>	"ex oculis lacrimas fundebat fluminis instar, "
<coripp. johann. 8.340>	percutiensque suum geminato uerbere pectus 
<coripp. johann. 8.341>	"talia uoce rogat. 'mundi sator, unica rerum "
<coripp. johann. 8.342>	"uita salusque, deus, terrae, maris, aetheris auctor "
<coripp. johann. 8.343>	"omnipotens, caelum et terram uirtutibus implens "
<coripp. johann. 8.344>	"undiuagumque salum uel quidquid cingitur orbe, "
<coripp. johann. 8.345>	"a?raque et taetrum populi pallentis Auernum, "
<coripp. johann. 8.346>	imperium tu solus habes ; tibi summa potestas 
<coripp. johann. 8.347>	et laus et regnum magnaeque potentia dextrae. 
<coripp. johann. 8.348>	"respice iam tandem Romanos, respice, summe, "
<coripp. johann. 8.349>	"atque pius succurre, pater, gentesque superbas "
<coripp. johann. 8.350>	"frange, precor, uirtute tua. dominumque potentem "
<coripp. johann. 8.351>	"te solum agnoscant populi, dum conteris hostes "
<coripp. johann. 8.352>	et saluas per bella tuos. nunc sculptile damnat 
<coripp. johann. 8.353>	"omne genus, uerumque deum te, magne, fatemur '. "
<coripp. johann. 8.354>	haec memorans terras oculorum fonte rigabat 
<coripp. johann. 8.355>	"compulsus pietate pater, Libyaeque periclum "
<coripp. johann. 8.356>	mente dolens rerumque graues populique labores. 
<coripp. johann. 8.357>	nec minus humectans iuxta Recinarius ora 
<coripp. johann. 8.358>	"luminibus fundebat aquas, supplexque Latinis "
<coripp. johann. 8.359>	auxilium populis uultu maerente rogabat. 
<coripp. johann. 8.360>	magnanimique duces humecto pectore fletus 
<coripp. johann. 8.361>	"ad caelum misere suos fortesque tribuni, "
<coripp. johann. 8.362>	atque omnes pariter lacrimosa uoce cohortes 
<coripp. johann. 8.363>	ante deum fudere preces. summusque sacerdos 
<coripp. johann. 8.364>	"munera pro populis, onerans altare, Latinis "
<coripp. johann. 8.365>	"obtulit, atque aras lacrimarum fonte rigauit. "
<coripp. johann. 8.366>	"tunc precibus placidis patrem benedixit honorans, "
<coripp. johann. 8.367>	et solitas reddens Christo dedit ordine laudes. 
<coripp. johann. 8.368>	"munus erat summi domino acceptabile caeli, "
<coripp. johann. 8.369>	sanctificans mundansque simul genus omne Latinum. 
<coripp. johann. 8.370>	"adiungens ducibus 'fortis Putzintule', dixit "
<coripp. johann. 8.371>	"'cum numeris signisque tuis, qua Cusina fidus "
<coripp. johann. 8.372>	"signa tenet, propera. pariter tu, Geisirith ingens, "
<coripp. johann. 8.373>	iunge uiro socios. dignum releuare fideles. 
<coripp. johann. 8.374>	"at tu contractis iuuenum modo, Sinduit, armis, "
<coripp. johann. 8.375>	" fortis Ifisdaias ubi gentem et signa locarit, "
<coripp. johann. 8.376>	Romanas coniunge acies. tibi proximus ille 
<coripp. johann. 8.377>	"Fronimuth acer erit, numerosque et signa iuuabit'. "
<coripp. johann. 8.378>	imperat ille uiris : et iam sua quisque secutus 
<coripp. johann. 8.379>	signa per extensos acies construxerat agros 
<coripp. johann. 8.380>	"miles, et hostiles properabant undique turmae. "
<coripp. johann. 8.381>	primaque Marmaridum clipeata his agmina campis 
<coripp. johann. 8.382>	"cum magno clamore ruunt, hastasque reductis "
<coripp. johann. 8.383>	"mittere temptantes uibrant in bella lacertis, "
<coripp. johann. 8.384>	"Zabeas hic, hic Bruten erat, quos deinde secuti "
<coripp. johann. 8.385>	mille duces. celsum subtexens lancea caelum 
<coripp. johann. 8.386>	densa uolat. clipeis uenientia uulnera uitant. 
<coripp. johann. 8.387>	militis ora gemunt. inter tot tela furentum 
<coripp. johann. 8.388>	Romano nullum maculatum est sanguine ferrum. 
<coripp. johann. 8.389>	primus init Martern fortissimus ipse Iohannes 
<coripp. johann. 8.390>	"hastam concutiens, mediosque irrumpit in hostes, "
<coripp. johann. 8.391>	et ferit aduersi conto caua pectora Sasfi. 
<coripp. johann. 8.392>	"ille cadit reuolutus equo, fluuiumque cruoris "
<coripp. johann. 8.393>	"dat specus irruptum, siccasque infundit harenas. "
<coripp. johann. 8.394>	"protinus Ifnaten sequitur, quem cuspide longa "
<coripp. johann. 8.395>	"auersum post terga ferit, qua spina sedentis "
<coripp. johann. 8.396>	colligat incuruas nodorum robore costas. 
<coripp. johann. 8.397>	ossibus haerentem recipit dum feruidus hastam 
<coripp. johann. 8.398>	"luctaturque diu tollens, uenit ecce superbus "
<coripp. johann. 8.399>	Mirmidonis tremulumque intentat mittere telum. 
<coripp. johann. 8.400>	"ille tamen rapiens morientis missile torsit, "
<coripp. johann. 8.401>	"conixus uirtute sua, mediumque per hostem "
<coripp. johann. 8.402>	"transadigit, tetigitque nouo praecordia ligno. "
<coripp. johann. 8.403>	arduus ingenti Tameneum perculit hasta 
<coripp. johann. 8.404>	et deiecit equo. Narti rapit ense sinistram 
<coripp. johann. 8.405>	"cum clipeo, iugulumque premit. mucrone Samasci "
<coripp. johann. 8.406>	"colla secat, pilo transuerberat ilia Palmi. "
<coripp. johann. 8.407>	"per faciem Calamena ferit, naresque genasque "
<coripp. johann. 8.408>	dentibus infractis ferro rapit. horrida quassant 
<coripp. johann. 8.409>	"membra solum, et uasta gemuerunt arua ruina. "
<coripp. johann. 8.410>	"nec procul aduersum pilo ferit obuius Ancum, "
<coripp. johann. 8.411>	"et calido figit Manti mox pectora ferro, "
<coripp. johann. 8.412>	Mastumaeque latus transuersam compulit hastam 
<coripp. johann. 8.413>	"per geminum uirtute fremens, Salpinque supinum "
<coripp. johann. 8.414>	"sternit humi conto, morientem desuper hostem "
<coripp. johann. 8.415>	percutit acer equo. nigro de corpore sanguis 
<coripp. johann. 8.416>	"emicat alta petens, calidasque irrorat harenas. "
<coripp. johann. 8.417>	"ocius Autiseran sequitur, quem cuspide fixum "
<coripp. johann. 8.418>	"impellens deiecit humi, Caggunque Taninque "
<coripp. johann. 8.419>	"Altifatanque necat, pectusque impressit Anesti. "
<coripp. johann. 8.420>	"mucrone Autufadin iugulat, piloque superbum "
<coripp. johann. 8.421>	"conserit Ontisiren. Canapi caput ense rotauit, "
<coripp. johann. 8.422>	et rigido Tubian strauit per gramina ferro. 
<coripp. johann. 8.423>	compulsat post terga acies Nasamonis iniqui. 
<coripp. johann. 8.424>	has sequitur Romanus eques fortesque tribuni 
<coripp. johann. 8.425>	 armigerique duces. medius uolat ipse magister. 
<coripp. johann. 8.426>	inuadunt turbantque uiri fugitiua per agros 
<coripp. johann. 8.427>	"agmina Marmaridum, mactant sternuntque premuntque. "
<coripp. johann. 8.428>	"hinc redit expulsus Nasamon, atque agmine facto "
<coripp. johann. 8.429>	Cusina qua proprias permisto milite turmas 
<coripp. johann. 8.430>	"signaque fida gerit, cuneum facit. obuius ille "
<coripp. johann. 8.431>	ire parans dictis iuuenes affatur amicis. 
<coripp. johann. 8.432>	"'Romani comites et gens o nostra fidelis, "
<coripp. johann. 8.433>	nunc fortes monstrate animos uiresque fidemque. 
<coripp. johann. 8.434>	Laguantan sufferte minas. nec terreat hostis 
<coripp. johann. 8.435>	"uos ueniens. iam uictor adest, en, cuncta Iohannes "
<coripp. johann. 8.436>	"signa mouens Romana simul. uos, ite per hostes. "
<coripp. johann. 8.437>	"cum ueniet, laudet fortes rebusque fideles. "
<coripp. johann. 8.438>	nota uiri uirtus. oculis placuisse magistri 
<coripp. johann. 8.439>	laus uobis o quanta uiri'! sic Cusina mentes 
<coripp. johann. 8.440>	"incendens dubias socios ad bella co?git, "
<coripp. johann. 8.441>	irarumque simul per cunctos semina fudit. 
<coripp. johann. 8.442>	moti animi pro laude uiris. fortissima campis 
<coripp. johann. 8.443>	irrupit Romana manus mistusque Latinis 
<coripp. johann. 8.444>	"Maurus eques, densosque uolat dux ipse per hostes "
<coripp. johann. 8.445>	"militibus medius feruens, fortesque tribuni "
<coripp. johann. 8.446>	arma Latina ferunt. Nasamonum morte cateruas 
<coripp. johann. 8.447>	"excipiunt, hastasque parant, et spicula tendunt. "
<coripp. johann. 8.448>	aspera tunc primis miscentur proelia turmis. 
<coripp. johann. 8.449>	"it clamor caelo, puluis simul aethera complet "
<coripp. johann. 8.450>	obscurans cum sole diem. subtexitur a?r 
<coripp. johann. 8.451>	"missilibus densis, neruoque uolatile ferrum "
<coripp. johann. 8.452>	"spargitur, et crebris discurrit lancea nimbis. "
<coripp. johann. 8.453>	"'corpora pars, pars arua capit. feriuntque caduntque "
<coripp. johann. 8.454>	hinc atque hinc gentes. magna uirtute premebant 
<coripp. johann. 8.455>	Marmarides. sed spes uenientis fida magistri 
<coripp. johann. 8.456>	sola ducem comitesque simul populosque leuauit. 
<coripp. johann. 8.457>	"ductor ut agnouit fama uolitante Iohannes, "
<coripp. johann. 8.458>	Cusina quod fidus camporum in parte prematur 
<coripp. johann. 8.459>	"Marte graui, ualidoque armorum pondere nutet, "
<coripp. johann. 8.460>	talibus ipse suos uerbis accendit in hostes. 
<coripp. johann. 8.461>	"'Romanum Imperium, gentes quascunque fideles "
<coripp. johann. 8.462>	"subiectasque uidet, ciues putat esse Latinos. "
<coripp. johann. 8.463>	"hac pietate placens totum sibi subdidit orbem, "
<coripp. johann. 8.464>	dum releuat uirtute humiles humilatque rebelles. 
<coripp. johann. 8.465>	"Cusina bella gerit, nostris fidissimus armis, "
<coripp. johann. 8.466>	"Marte sub ancipiti. quem si non laeserit hostis, "
<coripp. johann. 8.467>	nomen erit nostrae mansurum in saecula famae. 
<coripp. johann. 8.468>	cernatur Romana fides uirtusque laborque. 
<coripp. johann. 8.469>	"eia agite, o iuuenes, tanto in discrimine Martis "
<coripp. johann. 8.470>	"auxilio releuate uirum, gentesque superbas "
<coripp. johann. 8.471>	"deicite et uestros, socii, saluate clientes'. "
<coripp. johann. 8.472>	"sic ait, et motis ruperunt agmina signis. "
<coripp. johann. 8.473>	terga dabat iam fida manus Maurusia campis. 
<coripp. johann. 8.474>	Laguantan iam uictor erat. Putzintulus una 
<coripp. johann. 8.475>	 Cusinaque et uictis cedebat Geisirith armis. 
<coripp. johann. 8.476>	"respiciunt subito uenientis signa Iohannis, "
<coripp. johann. 8.477>	"percipiuntque animos, et mollia colla retorquent "
<coripp. johann. 8.478>	alipedum celeres : pugnam uirtute reposcunt. 
<coripp. johann. 8.479>	acer in aduersos feruens Putzintulus hostes 
<coripp. johann. 8.480>	ante uolat rupitque prior. tunc sternit Imastan 
<coripp. johann. 8.481>	"uulnere confossum ualido, fortemque Nifaten "
<coripp. johann. 8.482>	"ense ferit, nigrique secat fera colla Mamonis. "
<coripp. johann. 8.483>	diuidit aduersi ferro caput obuius Irti. 
<coripp. johann. 8.484>	sanguis et immisto perfundit membra cerebro. 
<coripp. johann. 8.485>	proximus infensi ueniens per guttur Amanti 
<coripp. johann. 8.486>	transadigit ualidum letali uulnere telum. 
<coripp. johann. 8.487>	uocis iter clausit. fluitans cruor inde per ora 
<coripp. johann. 8.488>	per geminumque micat subducta cuspide uulnus. 
<coripp. johann. 8.489>	hunc procul ardentem media inter tela suorum 
<coripp. johann. 8.490>	Ifuracum uidere duces. tunc agmine facto 
<coripp. johann. 8.491>	aduersum pariter ferrum tot milia torquent 
<coripp. johann. 8.492>	quisque suum. clipeo uenientes suscipit hastas. 
<coripp. johann. 8.493>	uulnera nulla pauens loricam tempserat ille. 
<coripp. johann. 8.494>	confisus uirtute sua. dum lancea circum 
<coripp. johann. 8.495>	"densa uolat, dirum sentit sub pectore ferrum "
<coripp. johann. 8.496>	"dux, heu, magnanimus. nec fractus uulnere tanto "
<coripp. johann. 8.497>	"sic socios hortatur ouans. 'uictoria, ciues, "
<coripp. johann. 8.498>	"uestra manet. pugnate, uiri, gentesque nefandas "
<coripp. johann. 8.499>	"inferiis mandate meis. si uincitis hostes, "
<coripp. johann. 8.500>	"dum uideo, dum uiuo, magis gaudensque per umbras "
<coripp. johann. 8.501>	Laguantan gentes propriis aptabo triumphis. 
<coripp. johann. 8.502>	at uos incolumes uno minus ardua celsis 
<coripp. johann. 8.503>	excipiet portis sumino Carthago triumpho'. 
<coripp. johann. 8.504>	talia dicentem comites iam uulnere fessum 
<coripp. johann. 8.505>	"suscipiunt, hilaremque animis in castra reponunt. "
<coripp. johann. 8.506>	hic socius Deciis infernas ibat ad umbras 
<coripp. johann. 8.507>	felix morte sua. nomen post bella beatum 
<coripp. johann. 8.508>	"semper erit, semperque manet memorabile caelo. "
<coripp. johann. 8.509>	dum fera bella legent aeuo ueniente minores. 
<coripp. johann. 8.510>	at Romana manus iussu ducis horrida turbans 
<coripp. johann. 8.511>	"agmina per cunctos fertur, cornuque reflexo "
<coripp. johann. 8.512>	"stridula raucisonis compellit spicula neruis, "
<coripp. johann. 8.513>	condensos ueluti fundunt caua nubila nimbos 
<coripp. johann. 8.514>	grandinis et latos destringunt culta per agros : 
<coripp. johann. 8.515>	"sternitur alta seges, uiridis nec pampinus uuas "
<coripp. johann. 8.516>	"uindicat ipse suas, arbor nec densior ulla "
<coripp. johann. 8.517>	defendit teneros foliorum tegmine ramos. 
<coripp. johann. 8.518>	"horrida tum neruis uolitans pulsatur arundo, "
<coripp. johann. 8.519>	uulnera certa ferens. nullum sine sanguine telum 
<coripp. johann. 8.520>	"corruit, aut campo uolucres cecidere sagittae. "
<coripp. johann. 8.521>	"nunc fortis sonipes, densus nunc sternitur hostis. "
<coripp. johann. 8.522>	omne rubet tepidum Massylo sanguine ferrum. 
<coripp. johann. 8.523>	"succedit pilata manus, cunctosque per agros "
<coripp. johann. 8.524>	corpora felici sternebant caede tribuni. 
<coripp. johann. 8.525>	 militis arma calent. nullum est sine sanguine Mauro 
<coripp. johann. 8.526>	Romani ferrum populi. dolor excutit iras. 
<coripp. johann. 8.527>	"quis tot acerba ducum dederant quae funera campis, "
<coripp. johann. 8.528>	quis uarias mortes aut dictis explicet hostes 
<coripp. johann. 8.529>	"prostratos captosque ferens, quosque ipse maxister "
<coripp. johann. 8.530>	deiecit uirtute uiros ? sine nomine plebes 
<coripp. johann. 8.531>	Marmaridae periere simul. sed carmine paucos 
<coripp. johann. 8.532>	"e multis signabo meo, quos fama priores "
<coripp. johann. 8.533>	attulit ad cunctas uolitans ex hostibus aures. 
<coripp. johann. 8.534>	"armipotens, hostes cernens obstare, Iohannes "
<coripp. johann. 8.535>	"irruit in densas acies, turmasque rebelies "
<coripp. johann. 8.536>	"letifero mucrone secat, ceu messor acuta "
<coripp. johann. 8.537>	falce metit segetes maturo tempore sollers ; 
<coripp. johann. 8.538>	et modo cum teneris culmos compressat aristis 
<coripp. johann. 8.539>	"laeua manus, nunc dextra secat, nunc fune tenaci "
<coripp. johann. 8.540>	colligat innumeros gaudens per rura maniplos. 
<coripp. johann. 8.541>	Syrticus Altilimas ductoris uulnere uictus 
<coripp. johann. 8.542>	"corruit, execto fusus per gramina collo. "
<coripp. johann. 8.543>	tunc Alacanza ruit magnum pinnatus in hostem 
<coripp. johann. 8.544>	"missile uibrato, conturbans calce frequenti "
<coripp. johann. 8.545>	celsum cornipedem. sed nil conterritus ille 
<coripp. johann. 8.546>	amputat ense caput. truncum uidere cadentem 
<coripp. johann. 8.547>	lumina fessa suum. morientis lingua loquelam 
<coripp. johann. 8.548>	"rumpere non potuit, sonuit tamen, inde furentem "
<coripp. johann. 8.549>	"deicit Esputredan Tamatoniumque, Iugurtam "
<coripp. johann. 8.550>	"congressus uirtute premit, Tursumque trucidat. "
<coripp. johann. 8.551>	Andilimanis equum retro ferit : horrida neruos 
<coripp. johann. 8.552>	"ossaque dura pedum secuerunt uulnera fern, "
<coripp. johann. 8.553>	"uoluitur in tergum sonipes, nec corpore toto. "
<coripp. johann. 8.554>	nam celsos necdum terrae submiserat armos. 
<coripp. johann. 8.555>	fortis adhuc rectaque ferus ceruice laborat. 
<coripp. johann. 8.556>	surgere pertemptans dominum deturbat harenae. 
<coripp. johann. 8.557>	uulnera congeminans uictor per membra Iohannes 
<coripp. johann. 8.558>	"uenit in obnixum stricto mucrone uerendus, "
<coripp. johann. 8.559>	en tumidum ! frontemque quatit. tunc aspera ferrum 
<coripp. johann. 8.560>	sanguine confuso commiscuit ossa cerebro. 
<coripp. johann. 8.561>	hastam deinde tenens campo uolat. horrida Flacci 
<coripp. johann. 8.562>	perfodit hic minitans transacto pectora pilo 
<coripp. johann. 8.563>	tergaque dura uiri. sanguis per uulnus utrumque 
<coripp. johann. 8.564>	"emicat, et calidae perfundit gramina terrae. "
<coripp. johann. 8.565>	celsior aduersi conto fodit ardua membra 
<coripp. johann. 8.566>	"Cernisati, trepidique celer praecordia Derci. "
<coripp. johann. 8.567>	"tunc mucrone latus Grachi ferit, inde Minisae "
<coripp. johann. 8.568>	"colla metit, saeuumque secat per tempora Cutin, "
<coripp. johann. 8.569>	uiuentem Camalum pressit. rapit ipse capillis 
<coripp. johann. 8.570>	"captiuumque trahit, propriis quem deinde ministris "
<coripp. johann. 8.571>	"tradidit, atque alias sequitur per de uia turmas. "
<coripp. johann. 8.572>	Labbas infenso torquens hastile lacerto 
<coripp. johann. 8.573>	nisus magnanimum telo temptare magistrum ; 
<coripp. johann. 8.574>	"sed postquam uires ueniens persensit iniquas, "
<coripp. johann. 8.575>	 infelix ueniam submissa uoce rogabat. 
<coripp. johann. 8.576>	"'ossa per Euantis digno bene compta sepulcro, "
<coripp. johann. 8.577>	"quae talem genuere uirum, per maxima Petri "
<coripp. johann. 8.578>	"facta futura tui, cuius iam fama per hostes "
<coripp. johann. 8.579>	"tanta uolat gentesque feras et regna fatigat, "
<coripp. johann. 8.580>	"perque tuae uirtutis opus, quo uictus Ilaguas, "
<coripp. johann. 8.581>	"huic animae concede, precor, post crimina uitam, "
<coripp. johann. 8.582>	"meque tuis, uictor, serua post bella triumphis. "
<coripp. johann. 8.583>	nam tali seruire iuuat'. qua uoce reflexus 
<coripp. johann. 8.584>	uulnera continuit. uelox tamen illigat ambos 
<coripp. johann. 8.585>	post tergum implicitos mordaci fune lacertos. 
<coripp. johann. 8.586>	mitis in immitem Recinarius irruit Vrtanc 
<coripp. johann. 8.587>	perque uiri pectus rigidam celer impulit hastam. 
<coripp. johann. 8.588>	"corruit ante pedes, belli pars magna nefandi, "
<coripp. johann. 8.589>	"magnanimus iuuenis nunquam placabilis Vrtanc, "
<coripp. johann. 8.590>	atque solum diro foedauit sanguine. Meilan 
<coripp. johann. 8.591>	"deinde petit ualidum, ualida quem cuspide uictor "
<coripp. johann. 8.592>	deicit impulsum tepidaeque infigit harenae. 
<coripp. johann. 8.593>	"fulmineo caput ense metens detruncat Alantas, "
<coripp. johann. 8.594>	et nigrum Sacoma ferit per prata cadentem. 
<coripp. johann. 8.595>	"horruit acer equus, mollemque obtriuit harenam "
<coripp. johann. 8.596>	ungula pressa metu uoluitque in terga redire. 
<coripp. johann. 8.597>	sed leuis excusso Recinarius alta flagello 
<coripp. johann. 8.598>	ilia concutiens latis pauidum impulit ire 
<coripp. johann. 8.599>	cornipedem campis. ui postquam corpus ademptum 
<coripp. johann. 8.600>	"transiit impulsus sonipes, tunc Marte secundo "
<coripp. johann. 8.601>	funera conuoluens et telis Syrtica miscens 
<coripp. johann. 8.602>	agmina per latos uolitabat feruidus agros. 
<coripp. johann. 8.603>	tunc celerem prosternit Afun fortemque Nicandrum. 
<coripp. johann. 8.604>	asperaque infixo geminauit uulnera Sucro. 
<coripp. johann. 8.605>	"inde necat Tanadum, fortemque sternit Erancun. "
<coripp. johann. 8.606>	"ense ferit Tinudum, piloque infigit Enipten. "
<coripp. johann. 8.607>	"Bulmitzis Tumudan conto premit, inde Licurdan "
<coripp. johann. 8.608>	"fortis agit campis. telum per terga rebellis, "
<coripp. johann. 8.609>	per fibras pariter discurrens pectora rupit. 
<coripp. johann. 8.610>	celsus equo fidens fertur super agmina Succur. 
<coripp. johann. 8.611>	hunc Solumuth sequitur. quem cum non prendere posset. 
<coripp. johann. 8.612>	fraxineam torquens per campos eminus hastam 
<coripp. johann. 8.613>	alipedis ualido transuerberat ilia ferro. 
<coripp. johann. 8.614>	uulnere quo uictus sonipes grauitate ruinae 
<coripp. johann. 8.615>	confregit dominum. belli sine uulnere Succur 
<coripp. johann. 8.616>	infelicem animam Stygias transmisit ad umbras. 
<coripp. johann. 8.617>	"non illum saluauit equus leuitate per hostes, "
<coripp. johann. 8.618>	"quo sibi fisus erat, nec fractum conscia uirtus "
<coripp. johann. 8.619>	eripuit fatis aut sacro nomine Gurzil. 
<coripp. johann. 8.620>	armiger ense caput ductoris nomine Varti 
<coripp. johann. 8.621>	"amputat ex humeris, palineque astit enerdi "
<coripp. johann. 8.622>	mee Tiluzant Dorotis ferro necat 
<coripp. johann. 8.623>	exsecuit 
<coripp. johann. 8.624>	cornipedem Anzatal tum currens Fastita fixit 
<coripp. johann. 8.625>	" missile contorto. fugit ilico mille per hostes, "
<coripp. johann. 8.626>	permistusque suis 
<coripp. johann. 8.627>	"Carcasan, tanta concussus caede suorum. "
<coripp. johann. 8.628>	"per medios hostes ductoris signa retorsit, "
<coripp. johann. 8.629>	milia multa trahens. uenientem uidit 
<coripp. johann. 8.630>	heros magnanimus. felicia tela Iohannis 
<coripp. johann. 8.631>	"armigeri rapit ipse manu, piloque Superbus "
<coripp. johann. 8.632>	"irruit, aduersumque petit per uulnera pectus "
<coripp. johann. 8.633>	et ferit intrepidus. sanguis per tela cucurrit 
<coripp. johann. 8.634>	"uulnere summa fluens, uestesque aspergit heriles. "
<coripp. johann. 8.635>	extemplo turbatae acies pereunte tyranno 
<coripp. johann. 8.636>	Marmaridum petiere fugam. iam nullus in hostem 
<coripp. johann. 8.637>	"contorsit telum, sed laxis fertur habenis "
<coripp. johann. 8.638>	currere compulsus sonipes. nec fidere castris 
<coripp. johann. 8.639>	iam potuit Nasamon. latos moriturus in agros 
<coripp. johann. 8.640>	currit eques mistusque pedes. Romana sequuntur 
<coripp. johann. 8.641>	signa ducesque simul. numeri fortesque tribuni. 
<coripp. johann. 8.642>	et laetus pariter felici Marte Iohannes 
<coripp. johann. 8.643>	ante uolat densas sternens per prata cateruas. 
<coripp. johann. 8.644>	"planus erat campus, liber quo currere posset "
<coripp. johann. 8.645>	miles et infensas telis effundere turmas. 
<coripp. johann. 8.646>	"inuadunt, mactantque uiri gentilia passim "
<coripp. johann. 8.647>	corpora Marmaridum. poenas dat uictus Ilaguas 
<coripp. johann. 8.648>	Ifuracumque acies et mixto Naffure Frexes 
<coripp. johann. 8.649>	dant animas gladiis. Romani militis ira 
<coripp. johann. 8.650>	ey- 
<coripp. johann. 8.651>	p- 
<coripp. johann. 8.652>	l-
<coripp. johann. 8.653>	condun- 
<coripp. johann. 8.654>	per ramosque sedent. ibi feruidus in 
<coripp. johann. 8.655>	"ceu uenator, aues uisco qui fallit et arte. "
<coripp. johann. 8.656>	 sanguinis ex omni fluitantes arbore riui

