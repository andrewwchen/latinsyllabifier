<coripp. johann. 2.2>	"Maurus, et aduerso trepidus calcatur ab hoste. "
<coripp. johann. 2.3>	"deserit obsessas fugiens conterritus tubes, "
<coripp. johann. 2.4>	"turbatusque metu montes concurrit ad altos,"
<coripp. johann. 2.5>	diraque muniuit posuitque mapalia siluis. 
<coripp. johann. 2.6>	implentur uallesque cauae collesque supini 
<coripp. johann. 2.7>	"gentibus innumeris, camposque et flumina late "
<coripp. johann. 2.8>	curua tegunt. latuit densis contermina tellus 
<coripp. johann. 2.9>	"agminibus, montesque et celsis frondea siluis"
<coripp. johann. 2.10>	tecta latent pendente casa. fugit inde ferarum 
<coripp. johann. 2.11>	"omne genus, saeui reuerens uenabula Mauri, "
<coripp. johann. 2.12>	"nec potuit miserum tantas euadere pestes, "
<coripp. johann. 2.13>	sed iacet affixis resupino in pectore telis. 
<coripp. johann. 2.14>	non mitis uolucer ramis permissus in altis
<coripp. johann. 2.15>	frondibus aut mediis dulces suspendere nidos. 
<coripp. johann. 2.16>	arboribus religant congesto culmine cannas
<coripp. johann. 2.17>	"omnibus, et nullo est uacuum iam in monte cacumen, "
<coripp. johann. 2.18>	qualiter infusae tenus contecta pruinae 
<coripp. johann. 2.19>	"nube latet, campique et montes arbor et omnis"
<coripp. johann. 2.20>	"albet, et ipse suis artatur motibus aer,"
<coripp. johann. 2.21>	eripitur crebris facies certissima rerum 
<coripp. johann. 2.22>	"imbribus, et nullis noscuntur sidera signis."
<coripp. johann. 2.23>	quis mihi tot populos gentesque et proelia uates 
<coripp. johann. 2.24>	"ordinet arte noua? tu, Iustiniane, fauendo"
<coripp. johann. 2.25>	cuncta doce. admisce blanda dulcedine Musam. 
<coripp. johann. 2.26>	temperet insuetis nutant quae carmina uerbis. 
<coripp. johann. 2.27>	nam fera barbaricae latrant sua nomina linguae.
<coripp. johann. 2.28>	"primus init bellum, fraterna morte coactus, "
<coripp. johann. 2.29>	"Maurorum princeps, Romanis subditus olim"
<coripp. johann. 2.30>	"principibus, gratus ducibus fidusque magistris, "
<coripp. johann. 2.31>	Antalas. duramque movens in proelia dextram 
<coripp. johann. 2.32>	"erexit furiale fremens, qua turbidus omnis "
<coripp. johann. 2.33>	impulit armatas bellorum ad praemia gentes. 
<coripp. johann. 2.34>	finibus in Libycis suscepta pace fidelis 
<coripp. johann. 2.35>	"ille fuit, plenosque decem perfecerat annos. "
<coripp. johann. 2.36>	"heu, dulcis ignaui quale indiscretio bellum "
<coripp. johann. 2.37>	"mouit, et extinctas fecit recalescere fiammas "
<coripp. johann. 2.38>	tunc furor incepti posuit plantaria Martis. 
<coripp. johann. 2.39>	perfidiae crimen uel tantae semina mortis
<coripp. johann. 2.40>	ira dedit. gentes Libyae commouit amaras 
<coripp. johann. 2.41>	acrior et totum turbauit caedibus orbem.
<coripp. johann. 2.42>	hunc consanguineis sequitur densissima turmis 
<coripp. johann. 2.43>	"Frexes, et tumida laudat ceruice regentem, "
<coripp. johann. 2.44>	fortis gens et dura uiris bellique tumultu
<coripp. johann. 2.45>	"effera, seu pedes it campis praesumpta per hostes, "
<coripp. johann. 2.46>	siue frementis equi pulsat calcaribus armos. 
<coripp. johann. 2.47>	inde leues equitum turmae comitante Siclifan 
<coripp. johann. 2.48>	arma ferunt. saeuus medium uolat ille per agmen 
<coripp. johann. 2.49>	"fisus equo, armatasque mouet pulsatque phalangas."
<coripp. johann. 2.50>	Acer et indomitus latos discurrit in agros. 
<coripp. johann. 2.51>	"hinc Sinusdisae bellant per bella cohortes, "
<coripp. johann. 2.52>	Siluacaeque truces et saeuis Naffur in armis 
<coripp. johann. 2.53>	"Silcadenitque ferus, celsis qui uiuida siluis "
<coripp. johann. 2.54>	"bella dolis metuenda parat, conterritat hostes"
<coripp. johann. 2.55>	"fraude loci, caecisque furens praefertur in ausis. "
<coripp. johann. 2.56>	"qui Gurubi montana colunt uallesque malignas, "
<coripp. johann. 2.57>	Mercurios colles et densis Ifera siluis. 
<coripp. johann. 2.58>	"quis grauis Autiliten, patris non mollior ausis "
<coripp. johann. 2.59>	praefectus bellique comes nullique fidelis
<coripp. johann. 2.60>	"ibat, et in gentes scelerum laxabat habenas, "
<coripp. johann. 2.61>	succendens praedansque ferox mactansque trahensque. 
<coripp. johann. 2.62>	"Siluaizan Macaresque uagi, qui montibus altis "
<coripp. johann. 2.63>	horrida praeruptis densisque mapalia siluis 
<coripp. johann. 2.64>	obiectae condunt securi rupis ad umbram.
<coripp. johann. 2.65>	"et quos flumineis fortes intersecat undis, "
<coripp. johann. 2.66>	"Silzactae Caunesque leues, qua montis ab alto "
<coripp. johann. 2.67>	"dirigit incuruis amnem per gramina ripis, "
<coripp. johann. 2.68>	"Vadara, quem planos currentem fundit in agros. "
<coripp. johann. 2.69>	"quas Agalumnus alit, uenere ad proelia gentes,"
<coripp. johann. 2.70>	nubibus in mediis celsum qui ferre cacumen 
<coripp. johann. 2.71>	"cernitur, et lati sustentans sidera caeli"
<coripp. johann. 2.72>	Macubius. grauidis quasque ipsa miserrima culmis 
<coripp. johann. 2.73>	dumosae nutrit perstringens hordea terrae 
<coripp. johann. 2.74>	"Sascar, et accitus longis conuenit ab oris"
<coripp. johann. 2.75>	"Astrices, Anacutasur, Celianus, Imaclas, "
<coripp. johann. 2.76>	Zersilis artatis habuit quos horrida campis. 
<coripp. johann. 2.77>	immittit polluta uiros mox Gallica tristes. 
<coripp. johann. 2.78>	"nec cessant populos infausti mittere campi, "
<coripp. johann. 2.79>	"quos Talalateis nutrix suscepit ab aruis,"
<coripp. johann. 2.80>	Tillibaris; iunctasque mari distendit harenas 
<coripp. johann. 2.81>	Marta mali genetrix. tristes quos cernere campos 
<coripp. johann. 2.82>	"uitasset Romana manus, ni fata dedissent "
<coripp. johann. 2.83>	"inuida saepe, bonis licet, ultima rumpere fila."
<coripp. johann. 2.84>	"sic tibi, summe pater, placuit. sic iussa ferebant."
<coripp. johann. 2.85>	nuntius extremas Libyae transuectus in oras 
<coripp. johann. 2.86>	conuocat indomitas extrema ad proelia gentes. 
<coripp. johann. 2.87>	conuenit innumeris nunquam superatus Ilaguas 
<coripp. johann. 2.88>	"milibus, et totum uolitans conterritat orbem. "
<coripp. johann. 2.89>	cornipedum saeuus laxatis Austur habenis
<coripp. johann. 2.90>	"uiribus hunc sequitur fidens, et fortis in armis"
<coripp. johann. 2.91>	"et numero superante modum. nam belliger Austur, "
<coripp. johann. 2.92>	"sollicitus dubias campis committere pugnas, "
<coripp. johann. 2.93>	"collocat astrictis muros fossasque camelis, "
<coripp. johann. 2.94>	atque pecus uarium densa uallante corona
<coripp. johann. 2.95>	"ponit, ut obicibus pugnantes implicet hostes "
<coripp. johann. 2.96>	ambiguosque premat. currens tunc saeuus Ilaguas 
<coripp. johann. 2.97>	"mactat in angustis prosternens agmina muris, "
<coripp. johann. 2.98>	"et campos securus adit, sequiturque premitque "
<coripp. johann. 2.99>	"caede noua, miserumque furit uastator in agmen."
<coripp. johann. 2.100>	"est aries illis infandi machina belli, "
<coripp. johann. 2.101>	comptaque dispositis ponunt tentoria signis 
<coripp. johann. 2.102>	horrida gens et dura uiris audaxque triumphis 
<coripp. johann. 2.103>	"innumeris, nullo bellis quae tempore cessat "
<coripp. johann. 2.104>	"impia, crudelis. nullas timet ille ruinas."
<coripp. johann. 2.105>	"sed licuit timuisse tamen, seu iure licebit. "
<coripp. johann. 2.106>	paeniteat saeuisse diu. nam fortis Ilaguas 
<coripp. johann. 2.107>	quondam per latos prostratus uulnere campos
<coripp. johann. 2.108>	"iuncta saeua dedit, praedis bellisque pepercit. "
<coripp. johann. 2.109>	Ierna ferox his ductor erat Gurzilque sacerdos.
<coripp. johann. 2.110>	"huic referunt gentes pater est quod corniger Ammon, "
<coripp. johann. 2.111>	bucula torua parens. tanta est insania caecis 
<coripp. johann. 2.112>	mentibus ! ha! miseras fallunt sic numina gentes ! 
<coripp. johann. 2.113>	Ifurae infestis uenit consultus in armis. 
<coripp. johann. 2.114>	hic pedes insignis clipeo telisque resultat
<coripp. johann. 2.115>	"et mucrone potens, saeuum dum tendit in hostem. "
<coripp. johann. 2.116>	"Muctuniana manus calidis descendit ab oris, "
<coripp. johann. 2.117>	quae Tripolis deserta colit. Gadabisque maligna 
<coripp. johann. 2.118>	"mittit ab arce uiros, et saeuis moenibus horrens "
<coripp. johann. 2.119>	Digdiga uicinis acies dedit improba ripis.
<coripp. johann. 2.120>	"tunc, Velanideis uerrunt qui stagna phaselis, "
<coripp. johann. 2.121>	"conueniunt populi, qui currunt arte per aequor, "
<coripp. johann. 2.122>	infixos tremulis iactantes piscibus hamos. 
<coripp. johann. 2.123>	Barcaei solito currunt saeuire furore.
<coripp. johann. 2.124>	deseruere suas et nostras quaerere terras
<coripp. johann. 2.125>	incipiunt. his arma furor bellumque ministrat. 
<coripp. johann. 2.126>	et genus acre uiris. clipeos gladiosque minaces 
<coripp. johann. 2.127>	"non solito uinctos lateri, sed circulus ambit "
<coripp. johann. 2.128>	"perstringens modicum, complexus brachia gyro. "
<coripp. johann. 2.129>	uaginasque aptant nudis pendere lacertis.
<coripp. johann. 2.130>	nec tunicae manicis ornant sua brachia Mauri. 
<coripp. johann. 2.131>	"insita non ullis stringuntur cingula bullis, "
<coripp. johann. 2.132>	"discinctique feras agitant in proelia turmas, "
<coripp. johann. 2.133>	binaque praeualido portant hastilia ferro. 
<coripp. johann. 2.134>	horrida substrictis dependens tragula membris
<coripp. johann. 2.135>	ex umeris demissa iacet. tunc lintea taetrum 
<coripp. johann. 2.136>	"palla caput stringit, nodo suffulta tenaci. "
<coripp. johann. 2.137>	crudaque sub nigra calcatur Maurica planta.
<coripp. johann. 2.138>	Marmaridas gentes tot pertulit Africa bellis. 
<coripp. johann. 2.139>	quis miseram superesse putet? non sufficit istud.
<coripp. johann. 2.140>	o superi! iam audax alternis surgit ab oris 
<coripp. johann. 2.141>	"aduersa de parte fremens dux ille ruinas, "
<coripp. johann. 2.142>	quas illi Romana manus per uulnera Martis
<coripp. johann. 2.143>	ante dedit. tantam inde ferus nunc colligit iram. 
<coripp. johann. 2.144>	"innumerae gentes illum comitantur euntem,"
<coripp. johann. 2.145>	"quae Gemini Petram, quae Zerquilis horrida rura. "
<coripp. johann. 2.146>	quaeque nefanda colunt tristis montana Nauusi 
<coripp. johann. 2.147>	desertosque lotos; nutrit quos horrida tellus 
<coripp. johann. 2.148>	Arzugis infandae (ueteres sic nomine dicunt). 
<coripp. johann. 2.149>	Aurasitana manus celsis descendit ab oris.
<coripp. johann. 2.150>	"non pedes illa potest acies in bella uenire, "
<coripp. johann. 2.151>	praeualide sed pugnat eques. tunc lancea duplex
<coripp. johann. 2.152>	iuniperum ferro ualidam suffigit acuto.
<coripp. johann. 2.153>	caetraque saepe leuis duro iacet horrida dorso 
<coripp. johann. 2.154>	aut lateri suspensa cadit. substrictus at ipse
<coripp. johann. 2.155>	mucro fulmineus laeuo dependet ab armo. 
<coripp. johann. 2.156>	quique Vadis tepido messes bis tondet in anno 
<coripp. johann. 2.157>	"Maurus arans, bino perstringit et hordea culmo. "
<coripp. johann. 2.158>	"heu, furit in sicca Phoebi candentis harena. "
<coripp. johann. 2.159>	quantus amor praedae! toleratur feruidus ardor.
<coripp. johann. 2.160>	sufferturque fames terrarum aestusque sitisque 
<coripp. johann. 2.161>	Martis amore feri turpisque cupidine lucri.
<coripp. johann. 2.162>	iam fortis properans densos exercitus hostes 
<coripp. johann. 2.163>	"montibus in summis et collibus esse uidebat, "
<coripp. johann. 2.164>	fumantesque locos flammis siluasque latentes
<coripp. johann. 2.165>	agmine condenso nullum monstrare cacumen. 
<coripp. johann. 2.166>	omnia tecta latent. uox undique saeua per auras 
<coripp. johann. 2.167>	indiscreta sonat. lucos siluasque sonoras 
<coripp. johann. 2.168>	"tempestate putes nimia ueniente moueri, "
<coripp. johann. 2.169>	litore collisas frangentes aequoris undas.
<coripp. johann. 2.170>	"hinc iuuenum clamor, fremitusque ardescit equorum "
<coripp. johann. 2.171>	inde furens. tremulis ululatibus aethera matres 
<coripp. johann. 2.172>	concutiunt. feruet trepido tunc terra tumultu. 
<coripp. johann. 2.173>	pastorum ecce uenit fugiens e uallibus agmen 
<coripp. johann. 2.174>	hostis ab aduentu. pecudum per prata balatus
<coripp. johann. 2.175>	"consonat, et densa puluis succrescit harena. "
<coripp. johann. 2.176>	"iam sonipes campis laxis currebat habenis, "
<coripp. johann. 2.177>	primus et armentis praedam rapiebat ab altis. 
<coripp. johann. 2.178>	obuius ecce uenit saeuis de faucibus hostis
<coripp. johann. 2.179>	"rarus, et in nulla comptus procedere turma"
<coripp. johann. 2.180>	"cernitur, aduersos nec poscere feruidus hostes,"
<coripp. johann. 2.181>	sed tantum clamore furit. tum tragula crebris 
<coripp. johann. 2.182>	"nutibus e siluis acies agitata requirit,"
<coripp. johann. 2.183>	auxilioque uocat Maurorum more cateruas. 
<coripp. johann. 2.184>	conuolat ergo celer prima ad certamina Frexes
<coripp. johann. 2.185>	"Marte leui, tantumque fugax armenta tuetur. "
<coripp. johann. 2.186>	constans nam nullis acies componitur armis.
<coripp. johann. 2.187>	non tamen inceptum fuso est cum sanguine bellum. 
<coripp. johann. 2.188>	Geisirith ille potens nam dux praecesserat agmen 
<coripp. johann. 2.189>	"ductoris iussu, sapiens et Amantius una,"
<coripp. johann. 2.190>	"hostiles temptare locos, perquirere ualles "
<coripp. johann. 2.191>	et solito planare uias. nunc aggere celso 
<coripp. johann. 2.192>	"Romanae sistunt acies, gentesque nefandas "
<coripp. johann. 2.193>	"expectant oculis, magno quae ferre magistro "
<coripp. johann. 2.194>	mente gerunt dubia. nequeunt tolerare tumultus
<coripp. johann. 2.195>	nec densos lustrare locos. quis cernere posset
<coripp. johann. 2.196>	milia tanta uirum? sic si lucusta sub astris 
<coripp. johann. 2.197>	Austro flante cadit Libycos diffusa per agros
<coripp. johann. 2.198>	"uere sub extremo, uel cum Notus aethere ab alto "
<coripp. johann. 2.199>	in mare praecipitem magnoque a turbine raptam
<coripp. johann. 2.200>	ire iubet: dubiis horrescunt corda pauore 
<coripp. johann. 2.201>	"agricolis, segetes ne conterat horrida pestis, "
<coripp. johann. 2.202>	"neu uastet fructus teneros hortosque uirentes, "
<coripp. johann. 2.203>	mollibus aut ramis florentem laedat oliuam. 
<coripp. johann. 2.204>	"iamque pedem retrahens ibat Romana iuuentus,"
<coripp. johann. 2.205>	ductori responsa ferens. hanc proximus hostis 
<coripp. johann. 2.206>	circumdat leuitate sua. iam dura subibant 
<coripp. johann. 2.207>	"agmina. conueniunt densi de montibus hostes, "
<coripp. johann. 2.208>	"faucibus e cunctis campos funduntur in omnes, "
<coripp. johann. 2.209>	"Austur et, indomitis ardens quae fertur in armis,"
<coripp. johann. 2.210>	Mutuniana manus. succedit fortis Ilaguas. 
<coripp. johann. 2.211>	iamque sub hostiles acies transmissa cateruas 
<coripp. johann. 2.212>	"innumero currebat equo. turbatque premitque,"
<coripp. johann. 2.213>	"et magis atque magis densum stipatur in agmen, "
<coripp. johann. 2.214>	exuperatque uiros. ipsis artatur ab hastis
<coripp. johann. 2.215>	"campus, et ingenti quassatur terra tumultu. "
<coripp. johann. 2.216>	"sic, ubi compellunt currentia nubila uenti "
<coripp. johann. 2.217>	"murmure cum ualido, tot crebris ignibus ardens, "
<coripp. johann. 2.218>	nimbus et aduersa ueniens in fronte procella 
<coripp. johann. 2.219>	influit exactis uasto cum pondere guttis
<coripp. johann. 2.220>	grandinis infandae : pluuiis uentisque subactus 
<coripp. johann. 2.221>	tristia submittens iam frigidus ora uiator 
<coripp. johann. 2.222>	"dentibus infremuit, uictus sic terga reflexit, "
<coripp. johann. 2.223>	et loca tuta petens siluis tectisque cucurrit. 
<coripp. johann. 2.224>	"non aliter Romanus eques iam uictus abibat,"
<coripp. johann. 2.225>	hoste premente graui. surgelas licet inclita uirtus 
<coripp. johann. 2.226>	"fortia facta petat, nimius tamen imprimit hostis "
<coripp. johann. 2.227>	conueniens. nec tela uiri nec spicula possunt 
<coripp. johann. 2.228>	spargere lenta manu. solus uix sufficit ensis 
<coripp. johann. 2.229>	"pellere Marte uiros, clipei uix sistere contra"
<coripp. johann. 2.230>	uulnera sufficiunt. tristis tunc aethera clamor 
<coripp. johann. 2.231>	pulsat. susceptis regemunt obstantia telis 
<coripp. johann. 2.232>	scuta uirum. infandis agitatur uita periclis. 
<coripp. johann. 2.233>	tunc Romana acies paulatim excedere pugna 
<coripp. johann. 2.234>	"nititur, aduersosque reluctat prendere colles."
<coripp. johann. 2.235>	interea uelox placidas concusserat aures 
<coripp. johann. 2.236>	"nuntius, ingenti conturbans castra tumultu, "
<coripp. johann. 2.237>	descendisse feros siluis et montibus hostes 
<coripp. johann. 2.238>	"innumeros, campos acies implesse nefandas,"
<coripp. johann. 2.239>	"obsessosque locos populis armisque coruscis,"
<coripp. johann. 2.240>	iam potuisse duces tantae succumbere pugnae. 
<coripp. johann. 2.241>	ilicet omnis eques campo decurrit aperto. 
<coripp. johann. 2.242>	nam cunctos ciuilis amor pulsabat et ardor 
<coripp. johann. 2.243>	ductorisque metus. compellit terga suorum 
<coripp. johann. 2.244>	"uoce uerendus agens, interdum pulsat et hasta,"
<coripp. johann. 2.245>	quos cessare uidet. populos excedere castris 
<coripp. johann. 2.246>	"imperat, auxilioque suis succurrere dictat. "
<coripp. johann. 2.247>	utque leues aquilas campis produxit apertis 
<coripp. johann. 2.248>	"praecessitque duces, illos per castra morantes "
<coripp. johann. 2.249>	increpat et rauci sonitu conterritat aeris.
<coripp. johann. 2.250>	bucina saepe ciens tremulo gemit horrida cantu. 
<coripp. johann. 2.251>	subsequitur crebris acies collecta maniplis. 
<coripp. johann. 2.252>	ungula sidereos contristat puluere campos. 
<coripp. johann. 2.253>	et solis pallescit honos radiosque micantes 
<coripp. johann. 2.254>	"colligit, oppositaque polus turbatur harena."
<coripp. johann. 2.255>	praecelsis ueluti surgunt de montibus Euri 
<coripp. johann. 2.256>	"Aeoliis feruentque graues, uerruntque procellae "
<coripp. johann. 2.257>	"litus harenosum, tunc tristibus aera turbant "
<coripp. johann. 2.258>	"flatibus, aduersis scindentes nubila flabris : "
<coripp. johann. 2.259>	sic campos acies densis Romana cateruis
<coripp. johann. 2.260>	"turbat, et absentes puluis iam comprimit hostes. "
<coripp. johann. 2.261>	cautus ab aduersa uenientes rupe Melangus 
<coripp. johann. 2.262>	"uidit, et ingenti turbans clamore cohortes "
<coripp. johann. 2.263>	barbara signa dedit. paulatim linquere campos 
<coripp. johann. 2.264>	"incipiunt, et tuta acies per castra recondunt."
<coripp. johann. 2.265>	at ueniens fortis uallatus et agmine ductor
<coripp. johann. 2.266>	"montibus in summis astantes conspicit hostes, "
<coripp. johann. 2.267>	incolumesque suos gaudens suscepit ouantes. 
<coripp. johann. 2.268>	"hinc, fera quae saeuis non tristia bella periclis "
<coripp. johann. 2.269>	"gesserat illa manus, referunt faucesque malignas."
<coripp. johann. 2.270>	praecipit ipse uiris fossas et castra locare
<coripp. johann. 2.271>	"haud procul aduerso, nimium sed proximus hosti. "
<coripp. johann. 2.272>	perficiunt praecepta citi planumque per aequor
<coripp. johann. 2.273>	candida mox niueis figunt tentoria uelis. 
<coripp. johann. 2.274>	hic Romana manus positis fortissima castris
<coripp. johann. 2.275>	per uarium discurrit opus. pars arma reponit 
<coripp. johann. 2.276>	"alta locis, pensat pharetras arcusque retendit. "
<coripp. johann. 2.277>	arduaque excelsis sustentant uela columnis. 
<coripp. johann. 2.278>	"ordine configunt pratis in mollibus hastas, "
<coripp. johann. 2.279>	"atque hastis solite per campos scuta reclinant,"
<coripp. johann. 2.280>	loricasque graues et conos pellibus aptant 
<coripp. johann. 2.281>	"suppositis, glandes et cetera tela reponunt. "
<coripp. johann. 2.282>	"alipedes meritos pars altera colligit ardens, "
<coripp. johann. 2.283>	pabula certa ferens. epulis uolat ille parandis 
<coripp. johann. 2.284>	"doctus, aena locans flammis alimenta ministrat."
<coripp. johann. 2.285>	"hic gelidos fontes puteo rapit, atque per herbas "
<coripp. johann. 2.286>	"incuruos parat ille toros, et fercula ponit"
<coripp. johann. 2.287>	cuncta locis aptans dapibus mundansque fluentis.
<coripp. johann. 2.288>	maximus interea curas sub pectore ductor 
<coripp. johann. 2.289>	"uoluebat, diuersa mouens gentesque locosque"
<coripp. johann. 2.290>	"captiuosque simul, bellum quos gentibus Afros "
<coripp. johann. 2.291>	miscuit et miseros praeda raptante subegit. 
<coripp. johann. 2.292>	"aestuat et curis, iterumque iterumque uolutat "
<coripp. johann. 2.293>	quid faciat dubius. iam nunc committere pugnas 
<coripp. johann. 2.294>	"uirtus summa parat. pietas modo parcere dictat,"
<coripp. johann. 2.295>	"quippe ne captiuos ullo discrimine quasset,"
<coripp. johann. 2.296>	pro quibus arma mouet. sensus uigilanter oberrat. 
<coripp. johann. 2.297>	inter utumque uolans animus decernit et obstat. 
<coripp. johann. 2.298>	pectore pugna furit. pietas occurrit et ira. 
<coripp. johann. 2.299>	ac uelut agricola immistis cum sentibus arua
<coripp. johann. 2.300>	"ferre uidens fruges, maerenti pectore curat "
<coripp. johann. 2.301>	"impiger infaustos agris conuellere sentes,"
<coripp. johann. 2.302>	"sed mouet ipsa Ceres ; pauitat damnumque repensat, "
<coripp. johann. 2.303>	"ne male dimissi perdant aut hordea uepres, "
<coripp. johann. 2.304>	aut bene non pereant tristes cum frugibus herbae:
<coripp. johann. 2.305>	sic pater alternas pensabat pectore curas
<coripp. johann. 2.306>	"omnia lance probans, animus quo pondere uergat "
<coripp. johann. 2.307>	quidue gerat. nec stare libet nec dulce sedenti 
<coripp. johann. 2.308>	colloquium. tacita geminat suspiria lingua. 
<coripp. johann. 2.309>	"dum curis agitur, pendens dum pectus anhelat,"
<coripp. johann. 2.310>	surgit et in mediis mauult confligere castris. 
<coripp. johann. 2.311>	"itque reditque uias, animum corpusque fatigans."
<coripp. johann. 2.312>	hunc paribus curis flagrans comitatur euntem 
<coripp. johann. 2.313>	"magnanimum, ductoris honos nimiumque benignus "
<coripp. johann. 2.314>	"consiliique decus, lateri Recinarius haerens."
<coripp. johann. 2.315>	"hunc habet in saeuis fidum sociumque periclis, "
<coripp. johann. 2.316>	et uirtute uirum et discreta mente leuamen. 
<coripp. johann. 2.317>	ilium etiam summis uicto Mauorte triumphis 
<coripp. johann. 2.318>	tot nimios gaudet secum tolerasse labores 
<coripp. johann. 2.319>	Martis et ad summam pariter uenisse coronam.
<coripp. johann. 2.320>	et tunc ergo comes curis non impar anhelis 
<coripp. johann. 2.321>	"ibat, et alterno placidus sermone leuabat."
<coripp. johann. 2.322>	nutat in angustis omni de parte periclis 
<coripp. johann. 2.323>	"sensus"", ductor ait, ""curis et pectus anhelat."
<coripp. johann. 2.324>	"dum mouet in dubiis, quae sit fortuna salutis."
<coripp. johann. 2.325>	maxima damna ferens rerum uictoria non est. 
<coripp. johann. 2.326>	"aut, ea si pereant, pro quis ad proelia ueni, "
<coripp. johann. 2.327>	quid lucrum uictoris erit? me namque fatigant 
<coripp. johann. 2.328>	"omnia mista malis. hinc damnum triste minantur, "
<coripp. johann. 2.329>	hinc laudem differre uolunt: partosque triumphos
<coripp. johann. 2.330>	de nostris manibus missa pietate retollunt. 
<coripp. johann. 2.331>	"captiui pereunt misti cum gentibus Afri,"
<coripp. johann. 2.332>	"si pugnare placet. quae nostri gloria facti,"
<coripp. johann. 2.333>	si miseros damus? nullus iam uincitur hostis. 
<coripp. johann. 2.334>	"consule, quid moueat duri in discrimine belli,"
<coripp. johann. 2.335>	"atque gerenda refer"". placide haec Recinarius heros "
<coripp. johann. 2.336>	edidit et modice plana cum uoce locutus. 
<coripp. johann. 2.337>	omnia dispensans misto moderamine uirtus
<coripp. johann. 2.338>	"haec summa est, haec sola placet, haec uincere gentes "
<coripp. johann. 2.339>	"ac placare potest. praestat quod, maxime ductor,"
<coripp. johann. 2.340>	uirtutem indomitam sancta pietate reuincis. 
<coripp. johann. 2.341>	"quidquid deinde geras, nostrae est uictoria partis. "
<coripp. johann. 2.342>	"sic ordo, sic cuncta docent. modo mittere duro "
<coripp. johann. 2.343>	legatos opus est promissa pace tyranno. 
<coripp. johann. 2.344>	captiuos reuocent. nostris discedat ab oris
<coripp. johann. 2.345>	ille furens Austur saeuae seu gentis Ilaguas. 
<coripp. johann. 2.346>	principis ipse iugum solite sufferre coactus 
<coripp. johann. 2.347>	"subiecta ceruice uehat. si cesserit ille, "
<coripp. johann. 2.348>	"omnia salua fient. ignosces gentibus insons, "
<coripp. johann. 2.349>	et placide dabitur nostris uictoria rebus.
<coripp. johann. 2.350>	"at si fors tumidus steterit ceruice rebellis,"
<coripp. johann. 2.351>	tunc armis superandus erit. nec paenitet unquam 
<coripp. johann. 2.352>	"pro miseris, si morte cadant. peccata Iohannes "
<coripp. johann. 2.353>	nulla feret. pietas animis illaesa manebit 
<coripp. johann. 2.354>	"coepta tuis"". placuere duci consulta fidelis"
<coripp. johann. 2.355>	iusta uiri. curisque pater resolutus ab illis 
<coripp. johann. 2.356>	non uacat. alterna franguntur pectora cura.
<coripp. johann. 2.357>	"consilium maturum alit, et mandata superbo "
<coripp. johann. 2.358>	"tunc iubet armigerum celerem perferre tyranno, "
<coripp. johann. 2.359>	"talibus atque docet. ""perfer mea dicta rebelli."
<coripp. johann. 2.360>	his monitis nostris aures contunde superbas. 
<coripp. johann. 2.361>	"dum gentes peccant, pietas Romana remittit, "
<coripp. johann. 2.362>	cunctaque deletis donat delicta libellis.
<coripp. johann. 2.363>	"perdere non properat quamcunque in proelia gentem, "
<coripp. johann. 2.364>	"paeniteant si bella tamen, si foedera rerum"
<coripp. johann. 2.365>	subiecti ueniamque sibi pacemque requirant. 
<coripp. johann. 2.366>	sed princeps clementer agens sic omnia mauult
<coripp. johann. 2.367>	"esse sua, ut cunctos saluetque habeatque regatque, "
<coripp. johann. 2.368>	"subiectos releuans, frangens uirtute superbos. "
<coripp. johann. 2.369>	non tua sollicitus teneat modo pectora terror
<coripp. johann. 2.370>	"peccatis obstricta tuis. namque omnia prosunt, "
<coripp. johann. 2.371>	"si redeas, ueniamque tibi pacemque uolentes "
<coripp. johann. 2.372>	"ultro damas. discent, quae sit Romana potestas, "
<coripp. johann. 2.373>	"tot populi, et quae sit pietas uirtusque regendi. "
<coripp. johann. 2.374>	quae miserum fortuna tenet? nosterne fidelis
<coripp. johann. 2.375>	"semper eras, nostris solitus gaudere triumphis, "
<coripp. johann. 2.376>	tunc bene subiectus ? quae te mala fata superbum 
<coripp. johann. 2.377>	ad fera bella trahunt ? tandem iam desere facta 
<coripp. johann. 2.378>	turbidus in miseris quae exerces tristia terris. 
<coripp. johann. 2.379>	"quid iuuat, infelix, Romana lacessere signa?"
<coripp. johann. 2.380>	quidue paras miseros tanta iactare ruina?
<coripp. johann. 2.381>	uincere nempe putas quascunque in saecula gentes 
<coripp. johann. 2.382>	"Romanas tu posse manus. nos Parthica regna,"
<coripp. johann. 2.383>	"nos Lazos, Vnnos, Francosque Getasque domamus. "
<coripp. johann. 2.384>	quaeque sub aethereo latum sparguntur in orbem
<coripp. johann. 2.385>	"axe ferae gentes, nostris famulantur in aulis, "
<coripp. johann. 2.386>	principe subque pio laeti iam Marte relicto 
<coripp. johann. 2.387>	"iussa ferunt, suauique iugo sua colla reflectunt. "
<coripp. johann. 2.388>	"suscipe dicta citus, saluans gentesque tuosque. "
<coripp. johann. 2.389>	non uelut imbelles nostrae mandata salutis
<coripp. johann. 2.390>	"mittimus, aut fugimus pugnas pacemque rogamus. "
<coripp. johann. 2.391>	captiuis uobisque timet ucstraeque saluti 
<coripp. johann. 2.392>	"prospiciens miseris pietas, quae continet orbem. "
<coripp. johann. 2.393>	haec mihi magna iubet perituris parcere castris. 
<coripp. johann. 2.394>	propter captiuos ueniam donare licebit.
<coripp. johann. 2.395>	"quodsi, dure, meis audes contraria dictis, "
<coripp. johann. 2.396>	"crastina bella para, cingens munimine fossas. "
<coripp. johann. 2.397>	fonde pecus solitum. rapiendos construe muros. 
<coripp. johann. 2.398>	balantum compone greges fetasque capellas 
<coripp. johann. 2.399>	et toruis medios clamantes uultibus hircos.
<coripp. johann. 2.400>	non ariete cauas adducto spargere turres
<coripp. johann. 2.401>	"est opus. abducto potius nudabimus hostes, "
<coripp. johann. 2.402>	"inter ouesque tuas aries praedabitur omnis, "
<coripp. johann. 2.403>	et bene direptos ponemus prandia muros. 
<coripp. johann. 2.404>	"sculptilis ille, tuis cuius munimine castris"
<coripp. johann. 2.405>	"prospera danda canunt, disperso robore Gurzil "
<coripp. johann. 2.406>	"scinditur, ardentesque palam mittetur ad ignes. "
<coripp. johann. 2.407>	gentibus effusis campo quaeretur in illo 
<coripp. johann. 2.408>	"montibus et cunctis, quodquod Maurusia gessit "
<coripp. johann. 2.409>	impietas. scelus hoc cum iusto Marte piabit
<coripp. johann. 2.410>	nostra manus calidos prosternens aequore truncos
<coripp. johann. 2.411>	uerticibus raptis : disces quod proelia possunt 
<coripp. johann. 2.412>	nostra magis ; miseros ensis dum uindicat Afros. 
<coripp. johann. 2.413>	"et peritura cadunt dispersis agmina fossis""."
<coripp. johann. 2.414>	uix ea fatus erat : missus montana tenebat.
<coripp. johann. 2.415>	castra aduersa tenens media in tentoria transit 
<coripp. johann. 2.416>	"indubius, sedemque feri petit inde tyranni. "
<coripp. johann. 2.417>	humida nox caelo fulgentia sidera reddit 
<coripp. johann. 2.418>	palantesque polo stellas. nam Cynthia cornu 
<coripp. johann. 2.419>	"iam uacuo, obscurae nec praebens lumina terrae."
<coripp. johann. 2.420>	aequore mersa fuit. mensis tenuauerat ignis. 
<coripp. johann. 2.421>	sed non castra ducum noctis sensere tenebras. 
<coripp. johann. 2.422>	"lumina densa focis per campos clara relucent, "
<coripp. johann. 2.423>	perque altos montes splendet contermina tellus 
<coripp. johann. 2.424>	"ignibus, et densae radiant in nubila siluae."
<coripp. johann. 2.425>	quis caelum a terris illa discernere posset
<coripp. johann. 2.426>	"nocte ferens, quae stella nitens, quae flamma fuisset? "
<coripp. johann. 2.427>	"omnia lumen erat. flammis hinc terra coruscat, "
<coripp. johann. 2.428>	inde polus stellis. quotiens scintilla cucurrit 
<coripp. johann. 2.429>	"igne uolans, sidus labens in nocte putata est."
<coripp. johann. 2.430>	quisquis ab auersis uidit tentoria campis 
<coripp. johann. 2.431>	"inscius, intremuit crescentia sidera credens "
<coripp. johann. 2.432>	insolite esse polis. errauit nauita campis 
<coripp. johann. 2.433>	"aequoreis, nullisque modis cognoscere signa "
<coripp. johann. 2.434>	"tunc ualuit, cursusque reflexa puppe negauit."
<coripp. johann. 2.435>	peruigil insomnem miles Maurusque trahebat 
<coripp. johann. 2.436>	armatus noctem. discurrens undique fossas 
<coripp. johann. 2.437>	"circuit, attonita sonitus explorat et aure "
<coripp. johann. 2.438>	cuncta cauens. ne quis fraudes temptaret in usu 
<coripp. johann. 2.439>	noctis et indubiis inferret proelia castris.
<coripp. johann. 2.440>	"discurrunt, uicibusque suis tentoria seruant, "
<coripp. johann. 2.441>	et uicibus placidum ferrati pectore somnum 
<coripp. johann. 2.442>	"carpunt, inque sinus flectentes colla reponunt. "
<coripp. johann. 2.443>	"hi clipeos, pharetrasque alii ceruicibus aptant "
<coripp. johann. 2.444>	"suppositas, hastasque terrent arcusque. sedentes"
<coripp. johann. 2.445>	ensibus innixi uultus in pectora curuant. 
<coripp. johann. 2.446>	somnus et aduerso uix tangit lumina cornu 
<coripp. johann. 2.447>	effugiens : iterumque caput iam iamque remittunt 
<coripp. johann. 2.448>	"nec releuare ualent, oculos clauduntque mouentque. "
<coripp. johann. 2.449>	sollicitoque cadens quassatur pectore uertex.
<coripp. johann. 2.450>	dum uigilant uariantque uices cursuque laborant. 
<coripp. johann. 2.451>	cetera iam somnos castris secura iuuentus
<coripp. johann. 2.452>	pectore carpebat placido. tantum improba Martis 
<coripp. johann. 2.453>	facta gerunt mentes. animos insomnia turbant 
<coripp. johann. 2.454>	"sollicitos, uariasque ostendunt nocte figuras."
<coripp. johann. 2.455>	miles ut in tenero laxauit membra sopore. 
<coripp. johann. 2.456>	rore nouo primas madidis mox irruit alis 
<coripp. johann. 2.457>	"somnus, et effuso flauerunt pectora cornu. "
<coripp. johann. 2.458>	castra aliena rapit celsis de montibus absens. 
<coripp. johann. 2.459>	"corpore dormit iners, animo tamen ille laborat"
<coripp. johann. 2.460>	"bella gerens, uincitque trahens aut uulnerat hostem, "
<coripp. johann. 2.461>	aut uitat clipeo uenientia uulnera cautus
<coripp. johann. 2.462>	"opposito. nunc diuiditur sensuque manuque, "
<coripp. johann. 2.463>	nunc utrumque mouet. siluis bellare uidetur
<coripp. johann. 2.464>	ipse sibi. nam membra uacant languentia somno.
<coripp. johann. 2.465>	"lumina saepe uident saeuum concurrere Martem, "
<coripp. johann. 2.466>	lamina clausa uident certamen. it horridus ira. 
<coripp. johann. 2.467>	uultque mouere manus. languescunt fessa sopore 
<coripp. johann. 2.468>	membra uiri. quotiens excusso dextera ferro.
<coripp. johann. 2.469>	"dum putat aduersum, socium ferit improba pectus,"
<coripp. johann. 2.470>	et risere uiri referentes proelia somnum ! 
<coripp. johann. 2.471>	nec non in mediis acies Maurusia siluis
<coripp. johann. 2.472>	praescia iam saeuis agitatur in inuia fatis. 
<coripp. johann. 2.473>	"castra rapi uidet, et somnos iam proflat amaros. "
<coripp. johann. 2.474>	"languet, direptosque potest nec flere camelos"
<coripp. johann. 2.475>	nec uindex surgit. totis sed currere campis 
<coripp. johann. 2.476>	"agmina fusa uidet frustraque attollere dextram, "
<coripp. johann. 2.477>	ast alios sterni uariis per deuia fatis.
<coripp. johann. 2.478>	"currere quisque uolet, languescunt membra timore "
<coripp. johann. 2.479>	et somni grauitate ruunt. perterritat hostis
<coripp. johann. 2.480>	"cuncta ferus, saeuum geminans in uiscera ferrum. "
<coripp. johann. 2.481>	"dum manu utraque parat uiolenti uulneris ictus, "
<coripp. johann. 2.482>	coniugis excusso concussit uertice pectus. 
<coripp. johann. 2.483>	eripitur tunc illa magis. nam praedo superbus 
<coripp. johann. 2.484>	crinibus abstractam siluis rapiebat ab ipsis.
<coripp. johann. 2.485>	sic sibi quisque uidens quassantes pectora somnos 
<coripp. johann. 2.486>	"horrebant, diram referentes nocte quietem. "
<coripp. johann. 2.487>	"terrentur uisis, gaudent sed falsa fuisse. "
<coripp. johann. 2.488>	 donauit miseris modicum sua gaudia tempus.
