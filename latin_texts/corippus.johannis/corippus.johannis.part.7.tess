<coripp. johann. 7.2>	"iam tutum carpebat iter, sociisque reductis "
<coripp. johann. 7.3>	successit paruae defessus moenibus urbis. 
<coripp. johann. 7.4>	hic populi satiata fames. post bella salutem 
<coripp. johann. 7.5>	hic licuit spectare uiris. hic ardor equorum 
<coripp. johann. 7.6>	pulsus aquis tristisque fames per pabula cessit. 
<coripp. johann. 7.7>	"fouit equos olim sitiens per flumina miles, "
<coripp. johann. 7.8>	"optatis gauisus aquis, casusque priores "
<coripp. johann. 7.9>	commemorans gelidis infundit corpora lymphis. 
<coripp. johann. 7.10>	"percipiunt epulis paruas post tempora uires, "
<coripp. johann. 7.11>	laetificumque bibunt post tristia bella Lyaeum. 
<coripp. johann. 7.12>	"nox terris nunc atra ruit, mundique labores "
<coripp. johann. 7.13>	"distulit, obscuro confundens omnia caelo. "
<coripp. johann. 7.14>	hanc sequitur madidus curis solacia somnus 
<coripp. johann. 7.15>	"dulcia rore ferens, tacitisque amplectitur alis. "
<coripp. johann. 7.16>	soluerat effuso nutantia lumina cornu 
<coripp. johann. 7.17>	noctis amica quies. tunc corda oblita malorum 
<coripp. johann. 7.18>	"atque sui iacuere uirum, nimioque labore "
<coripp. johann. 7.19>	cetera defessis proflabant corpora membris. 
<coripp. johann. 7.20>	dux tamen insomnem turbato tempore noctem 
<coripp. johann. 7.21>	"protrahit, innumeras uoluens sub pectore curas. "
<coripp. johann. 7.22>	"concussus pietate pater, tot funera deflens, "
<coripp. johann. 7.23>	ingemuit lacrimasque dedit. Recinarius illic 
<coripp. johann. 7.24>	solamen ductoris erat sociusque laborum. 
<coripp. johann. 7.25>	" hic mala mista bonis partem semperque ferebat, "
<coripp. johann. 7.26>	"non humili cum plebe iacens, grauitatis amicus "
<coripp. johann. 7.27>	"et uirtute potens, animam qui ponere nunquam "
<coripp. johann. 7.28>	pro patria timuit. nouit ferus omnia Perses 
<coripp. johann. 7.29>	"facta uiri, Ingenium, uires, consulta, labores, "
<coripp. johann. 7.30>	"Martis opus clarum, pacemque fidemque benignam. "
<coripp. johann. 7.31>	nouit in infensis quae fecit et Africa Mauris. 
<coripp. johann. 7.32>	nouit et ipse pater secum tolerasse labores 
<coripp. johann. 7.33>	"saepe uirum. sic creuit amor, sic grata uoluntas "
<coripp. johann. 7.34>	"inter utrumque manet. patrem putat ille Iohannem, "
<coripp. johann. 7.35>	ille putat genitum proprium de sanguine natum. 
<coripp. johann. 7.36>	ergo inter sese tristis narrabat uterque 
<coripp. johann. 7.37>	"peruigil, infausti referens pia funera campi. "
<coripp. johann. 7.38>	dux prior haec. 'uana est hominum uigilantia certe 
<coripp. johann. 7.39>	non uigilante deo. propriis non uiribus ullus 
<coripp. johann. 7.40>	"uincere bella potest. solus qui conterit hostes, "
<coripp. johann. 7.41>	"omnipotens, qui cuncta mouet uertitque ruitque. "
<coripp. johann. 7.42>	non tamen excelso nimium Romana propago 
<coripp. johann. 7.43>	"inuisa est domino, tanta inter milia pressos "
<coripp. johann. 7.44>	quod uoluit saluare meos. reparare ruinam 
<coripp. johann. 7.45>	"accelerare placet, pugnam temptare repente, "
<coripp. johann. 7.46>	"dum uictor securus adest, uictumque fugacem "
<coripp. johann. 7.47>	esse putat. uicti quotiens uicere superbos 
<coripp. johann. 7.48>	Marte uiros ! datur et paucis uictoria maior. 
<coripp. johann. 7.49>	"consule, care, magis nostris quid competat armis'. "
<coripp. johann. 7.50>	tunc placidus grauitate sua Recinarius ora 
<coripp. johann. 7.51>	"soluit, amica duci referens consulta iubenti. "
<coripp. johann. 7.52>	"'diuinum spectare pium est, o summe magister, "
<coripp. johann. 7.53>	auxilium. pugnas iterum temptare quid instas ? 
<coripp. johann. 7.54>	uirtus nota mouet magnaeque potentia dextrae. 
<coripp. johann. 7.55>	non tamen ambiguis caput obiectare periclis 
<coripp. johann. 7.56>	nunc opus est. hostes fecit fors saeua superbos 
<coripp. johann. 7.57>	audacesque iuuans. fugientum proelia semper 
<coripp. johann. 7.58>	frigent corda metu. mortis confracta pauore 
<coripp. johann. 7.59>	uirtus magna timet. belli sufferre tumultus 
<coripp. johann. 7.60>	"paucorum est, post bella magis, quae caede recenti "
<coripp. johann. 7.61>	"concussere uiros. sparsa est pars maxima nostra, "
<coripp. johann. 7.62>	"sed manet incolumis. hanc, fortis, collige, ductor, "
<coripp. johann. 7.63>	"et uires reparare iube, gentesque require "
<coripp. johann. 7.64>	"alterna de parte ciens, quae nostra fideles "
<coripp. johann. 7.65>	foedera semper habent. has motis praecipe cannis 
<coripp. johann. 7.66>	et signis properare suis. exercitus omnis 
<coripp. johann. 7.67>	"conueniens sic tutus erit, uenalia quippe "
<coripp. johann. 7.68>	inueniens quaecunque uolet. pecuaria secum 
<coripp. johann. 7.69>	multa trahunt gentes. uenient ad litora puppes 
<coripp. johann. 7.70>	et Cererem Bacchumque ferent. iam tempus apertum 
<coripp. johann. 7.71>	"aequor habet, quassas reparabunt agmina uires, "
<coripp. johann. 7.72>	oblitaeque metus renouabunt proelia turmae '. 
<coripp. johann. 7.73>	consilium placuit : fidique magister amici 
<coripp. johann. 7.74>	optima dicta tenens celeres mandata ministros 
<coripp. johann. 7.75>	 ferre iubet cunctis. sonipes discurrit ubique 
<coripp. johann. 7.76>	"ductoris praecepta ferens, gentesque suosque "
<coripp. johann. 7.77>	praecipitanter agunt. nullus per bella repulsus 
<coripp. johann. 7.78>	"sic potuit renouare celer fera proelia ductor, "
<coripp. johann. 7.79>	"quiuit ut egregius uigilanti corde Johannes, "
<coripp. johann. 7.80>	non illum fortuna prior Mauorte secundo 
<coripp. johann. 7.81>	"inflatum euexit, nec tunc contraria fregit, "
<coripp. johann. 7.82>	immotum uirtute sua. iam roscida surgens 
<coripp. johann. 7.83>	Oceano gelidas Aurora remouerat umbras. 
<coripp. johann. 7.84>	"ductor ut albentem uidit consurgere lucem, "
<coripp. johann. 7.85>	lauit aquis geminasque manus uultusque gerentes 
<coripp. johann. 7.86>	"puluere concretos hesterno Marte capillos, "
<coripp. johann. 7.87>	orauitque ferens palmis haec uerba supinis. 
<coripp. johann. 7.88>	"'omnipotens genitor, uirtus et gloria rerum, "
<coripp. johann. 7.89>	"certa salus mundique sator, qui foedere certo "
<coripp. johann. 7.90>	omnia disponens uertisque regisque mouendo ? 
<coripp. johann. 7.91>	"tempora permutas, nec tu mutaris in illis. "
<coripp. johann. 7.92>	"quattuor explicitum uoluens successibus annum, "
<coripp. johann. 7.93>	"bis senisque diem claudens aequalibus horis, "
<coripp. johann. 7.94>	"ordine cuncta nouas, nec tu renouaris ab ullo, "
<coripp. johann. 7.95>	idem auctor dominusque manens et conditor orbis. 
<coripp. johann. 7.96>	"credo, summe pater, tua sit quod magna potestas, "
<coripp. johann. 7.97>	et fateor. miseras gentes sua pessima fallant 
<coripp. johann. 7.98>	numina quae credunt. permittis saepe probari 
<coripp. johann. 7.99>	"ipse tuos, pietate tamen celer erigis idem. "
<coripp. johann. 7.100>	"appropia, fessisque tuis solacia praesta. "
<coripp. johann. 7.101>	"erige Romanas acies, prosterne superbas "
<coripp. johann. 7.102>	"Massylas, quae bella uolunt ; nostraeque ruinae "
<coripp. johann. 7.103>	"festinus succurre, precor, et consule rector'. "
<coripp. johann. 7.104>	haec orans uultus lacrimis implebat inundans 
<coripp. johann. 7.105>	"concussus pietate pater, Libyaeque periclum "
<coripp. johann. 7.106>	sollicitus pensans iterumque iterumque gemebat. 
<coripp. johann. 7.107>	hic pater omnipotens lacrimas et uerba dolentis 
<coripp. johann. 7.108>	"suscipiens, Latias uoluit reualescere uires. "
<coripp. johann. 7.109>	adueniunt socii. Martis quos sparserat horror 
<coripp. johann. 7.110>	hostilisque metus. multos tunc esse magistro 
<coripp. johann. 7.111>	"incolumes referunt, Vinci expectare sequentem. "
<coripp. johann. 7.112>	gaudia parua salus sociorum audita creauit 
<coripp. johann. 7.113>	solamenque mali. ductor tunc contrahit omnes 
<coripp. johann. 7.114>	aere ciens. rara trepidi cinxere corona. 
<coripp. johann. 7.115>	"circumstant tristes, lacrimasque in pectora fundunt. "
<coripp. johann. 7.116>	"quos bonus affatur miti cum uoce magister, "
<coripp. johann. 7.117>	"exhortans releuansque uiros, et talibus infit. "
<coripp. johann. 7.118>	"'non lacrimis, iuuenes, animos confringere fortes "
<coripp. johann. 7.119>	est opus in bello. nunquam Romana iuuentus 
<coripp. johann. 7.120>	"frangitur aduersis. nimium cur fletis, amici ? "
<coripp. johann. 7.121>	en socii ueniunt mediis ex hostibus omnes 
<coripp. johann. 7.122>	incolumes. alios aiunt superesse docentes. 
<coripp. johann. 7.123>	"si uiuunt socii, nihil est quod quisque sub hoste "
<coripp. johann. 7.124>	amisisse putet. praedam quam forte doletis 
<coripp. johann. 7.125>	" nunc uobis rapuisse uiros, seruata manebit "
<coripp. johann. 7.126>	augeturque magis. tumidos quos cernitis hostes 
<coripp. johann. 7.127>	"caede leui, discent grauiter, quid proelia possunt "
<coripp. johann. 7.128>	Romanusque uigor. tunc uestras tollere praedas 
<coripp. johann. 7.129>	Maurorumque simul solita uirtute iuuabit. 
<coripp. johann. 7.130>	"soluite maerentes animos, expellite curas, "
<coripp. johann. 7.131>	"indignosque metus uestris arcete, Latini, "
<coripp. johann. 7.132>	pectoribus. ueniet rebus uictoria nostris '. 
<coripp. johann. 7.133>	"laetificans alios referebat talia ductor, "
<coripp. johann. 7.134>	ipse dolens uultus hilares simulabat amicis. 
<coripp. johann. 7.135>	spem dabat aspectu. curas nam corde premebat. 
<coripp. johann. 7.136>	"inde petens Vinci Romanum contrahit agmen, "
<coripp. johann. 7.137>	"disposuitque duces, numeros fortesque tribunos "
<coripp. johann. 7.138>	"in proprios remeare locos, reparare fouendo "
<coripp. johann. 7.139>	"quadrupedes fessos, pugnam sperare sequentem. "
<coripp. johann. 7.140>	"corripit ipse uiam, gradiens per litoris oras, "
<coripp. johann. 7.141>	quo socios posset uictu reparare diurno. 
<coripp. johann. 7.142>	inde superna petit contemptis moenia ripis. 
<coripp. johann. 7.143>	urbs Laribus mediis surgit tutissima siluis 
<coripp. johann. 7.144>	"et muris munita nouis, quos condidit ipse "
<coripp. johann. 7.145>	"Iustinianus apex, orbis dominator Eoi "
<coripp. johann. 7.146>	"occiduique potens, Romani gloria regni. "
<coripp. johann. 7.147>	huc socios ductor celeres occurrere iussit 
<coripp. johann. 7.148>	"atque duces gentesque sibi, quas ipse fideles "
<coripp. johann. 7.149>	nouerat esse suis primo in certamine signis. 
<coripp. johann. 7.150>	"nuntius infelix Tyriam concusserat urbem, "
<coripp. johann. 7.151>	proelia dira ferens et saeui funera campi. 
<coripp. johann. 7.152>	obstupuere quidem ; sed spes fidissima rebus 
<coripp. johann. 7.153>	"una fuit, saluum retulit quod fama magistrum. "
<coripp. johann. 7.154>	coniugis interea miserae peruenit ad aures 
<coripp. johann. 7.155>	haec eadem pinnata ducis. stupefacta relinquit 
<coripp. johann. 7.156>	"corda calor, subitoque tremens oppalluit ore. "
<coripp. johann. 7.157>	mox miseranda cadit. caelum terramque tenebris 
<coripp. johann. 7.158>	eripuit cum luce dolor. tunc mortis imago 
<coripp. johann. 7.159>	clausa diu tenuit resolutis lumina neruis. 
<coripp. johann. 7.160>	"accurrunt famulae, dominamque leuare cadentem "
<coripp. johann. 7.161>	"nituntur celeres, refouent et pectora palmis. "
<coripp. johann. 7.162>	spiritus in gelidis tenuis recalescere membris 
<coripp. johann. 7.163>	"uix potuit. manibus teneris erecta resedit, "
<coripp. johann. 7.164>	"nec mouet obtutus, amens et saucia luctu "
<coripp. johann. 7.165>	immemor atque sui. mentem mox fessa recepit 
<coripp. johann. 7.166>	ceu dubiam. primo luctus sic orsa dolore est. 
<coripp. johann. 7.167>	"'cor dolet, et nullas effundunt lumina guttas. "
<coripp. johann. 7.168>	cur miserae nullas prorumpunt ora querelas ? 
<coripp. johann. 7.169>	luctibus in tantis animis dolor excidit ardens ? 
<coripp. johann. 7.170>	an dolor ipse magis lacrimas et uerba negauit ? 
<coripp. johann. 7.171>	mene peregrinam sors haec miserabilis urguens 
<coripp. johann. 7.172>	"in Libyam duxit, pelago terraque secutam "
<coripp. johann. 7.173>	coniugis anna mei ? cur non per bella cucurri ? 
<coripp. johann. 7.174>	nunc pariter miseros caperet fors saeua sepulcri 
<coripp. johann. 7.175>	 clausa : duos raperet subitus telluris hiatus. 
<coripp. johann. 7.176>	"dulcia consertis strinxissem pectora palmis, "
<coripp. johann. 7.177>	mersa essemque simul corpus complexa mariti. 
<coripp. johann. 7.178>	dulce mori miseris : iterum comes ire per umbras 
<coripp. johann. 7.179>	atque utinam fatis cupide licuisset amanti ! 
<coripp. johann. 7.180>	"ah miserande, iaces externus clausus harena, "
<coripp. johann. 7.181>	quem gentes tremuere ferae. uirtutis adegit 
<coripp. johann. 7.182>	causa mori. quidnam populo fugiente redire 
<coripp. johann. 7.183>	"solus et innumeras uoluisti pellere turmas, "
<coripp. johann. 7.184>	heu nimium confise tui ! quo uersa recurram ? 
<coripp. johann. 7.185>	quoue ruam ? auxilium cuius captiua rogabo ? 
<coripp. johann. 7.186>	tu miserae requies. tecum transire profundum 
<coripp. johann. 7.187>	"non timui secura tui, cum feruidus Auster "
<coripp. johann. 7.188>	iactasset trepidas fluctu surgente carinas. 
<coripp. johann. 7.189>	"te sine per duras potero remeare procellas, "
<coripp. johann. 7.190>	"infelix coniux, tanto uiduata marito ? "
<coripp. johann. 7.191>	o mihi si medios rupissent prospera luctus 
<coripp. johann. 7.192>	"fata, trahente die tantos nec ferre labores "
<coripp. johann. 7.193>	"passa diu ! mors saeua foret, sed Sorte recenti "
<coripp. johann. 7.194>	manibus ore mei fruerer sociata Iohannis '. 
<coripp. johann. 7.195>	Sidoniam tantis implebat luctibus urbem 
<coripp. johann. 7.196>	cum lacrimis miseranda gemens. ululatibus augent 
<coripp. johann. 7.197>	ardua tecta sonos. cunctorum lumina salsos 
<coripp. johann. 7.198>	"effundunt fontes, gemitus pia pectora rumpunt. "
<coripp. johann. 7.199>	"at pater alternans Athanasius ordine curas, "
<coripp. johann. 7.200>	sollicitus rerum patriaeque suaeque salutis 
<coripp. johann. 7.201>	agmina cuncta mouet latis incedere campis 
<coripp. johann. 7.202>	et forti properare duci. ueneranda senectus 
<coripp. johann. 7.203>	euigilanter agit populos. reuerentia tanti 
<coripp. johann. 7.204>	pulsat amorque uiri. grauitas seniumque laborque 
<coripp. johann. 7.205>	"uerbaque blanda iuuant, tristes mulcentia mentes. "
<coripp. johann. 7.206>	ergo tot impensas genitor tunc ire iubebat 
<coripp. johann. 7.207>	"et socios urguebat agens, fortique magistro "
<coripp. johann. 7.208>	consilium gratus senior mandabat amicus. 
<coripp. johann. 7.209>	"nec non egregius dispensans omnia Petrus, "
<coripp. johann. 7.210>	"ceu foret ille senex, magno mandata parenti "
<coripp. johann. 7.211>	ferre iubet celeres iterumque referre ministros. 
<coripp. johann. 7.212>	"quam reuerende puer ! Libyen cum patre tueri, "
<coripp. johann. 7.213>	an patris pietas animum mouet ? hoc ego quidquid 
<coripp. johann. 7.214>	"esse putem, dicam ueritus. mirabile signum est, "
<coripp. johann. 7.215>	has puer ut tenero discernas pectore curas. 
<coripp. johann. 7.216>	"iam gentes rumore tuo pauitantque tremuntque, "
<coripp. johann. 7.217>	"deficiuntque metu, palmis oculisque timorem "
<coripp. johann. 7.218>	audito parui signantes nomine Petri. 
<coripp. johann. 7.219>	at famuli pariter cura praestantius omni 
<coripp. johann. 7.220>	"pro rebus magnoque laborant magistro, "
<coripp. johann. 7.221>	pellentes dubias exire in proelia turmas. 
<coripp. johann. 7.222>	"hortanturque uiros, flectuntque mouentque docendo. "
<coripp. johann. 7.223>	"hic prece nunc socios, asper nunc increpat ille. "
<coripp. johann. 7.224>	odit amare moras angusto in tempore ciues. 
<coripp. johann. 7.225>	 quippe dolor pietasque uirum magnique Iohannis 
<coripp. johann. 7.226>	pulsat amor mentes. placido modo pectore uultus 
<coripp. johann. 7.227>	"uersat, et absentes animis auditque uidetque "
<coripp. johann. 7.228>	"sollicitus, dominumque rogat pro nomine tanti "
<coripp. johann. 7.229>	"proque salute ducis. pauitat secumque uolutat, "
<coripp. johann. 7.230>	"atque animis tarn dura putans pia corda fatigat, "
<coripp. johann. 7.231>	"quo pater ille modo, quo nunc Recinarius una. "
<coripp. johann. 7.232>	scilicet infando tristantur pectora casu. 
<coripp. johann. 7.233>	"ardet adire uiam, dilectas cernere turmas, "
<coripp. johann. 7.234>	"oscula uel plantis optans libanda magistri, "
<coripp. johann. 7.235>	cunctaque disponit cura bene cautus in omni. 
<coripp. johann. 7.236>	"plaustra gemunt onerata uiis, altisque camelis "
<coripp. johann. 7.237>	feruet iter. ferrum resonantia concutit aera. 
<coripp. johann. 7.238>	"omnia per latos conuectant horrea campos, "
<coripp. johann. 7.239>	armaque multa uiris more expendenda Latinis. 
<coripp. johann. 7.240>	"iamque duces hinc inde ruunt fortesque tribuni, "
<coripp. johann. 7.241>	"uietricesque ferunt aquilas, atque agmina densant. "
<coripp. johann. 7.242>	mittitur et sollers geminas componere partes 
<coripp. johann. 7.243>	"Stephanides iuuenis discreta mente Johannes, "
<coripp. johann. 7.244>	namque inter sese duri iam semina belli 
<coripp. johann. 7.245>	saeuus Ifisdaias et fidus Cusina sumptis 
<coripp. johann. 7.246>	tunc habuere odiis. bellum iam corda futurum 
<coripp. johann. 7.247>	"coeperat alterno succendere barbara motu, "
<coripp. johann. 7.248>	inuidia geminante iras. hunc ergo magister 
<coripp. johann. 7.249>	inter utrumque iubet placidam componere pacem 
<coripp. johann. 7.250>	et sedare uiros ipsasque arcessere gentes 
<coripp. johann. 7.251>	subsidio rerum. nec duras flectere mentes 
<coripp. johann. 7.252>	aut animos alius posset placare feroces. 
<coripp. johann. 7.253>	hic poterat rabidas uerbis mansuescere tigres 
<coripp. johann. 7.254>	atque feros facili mulcens sermone leones 
<coripp. johann. 7.255>	serpentumque malum dictis arcere uenenum. 
<coripp. johann. 7.256>	"distulit is lites alterna parte furentes, "
<coripp. johann. 7.257>	compressitque nefas et pactum gentibus auxit 
<coripp. johann. 7.258>	"arte noua. quos saepe metus, quos ille labores "
<coripp. johann. 7.259>	"inter utrumque tulit, tantas dum flecteret iras ! "
<coripp. johann. 7.260>	pro patria libuit tot saeua pericula ferre. 
<coripp. johann. 7.261>	"composuit gentes, pariterque ad proelia mouit. "
<coripp. johann. 7.262>	"conuenit ergo fremens, uariis ornatus in armis, "
<coripp. johann. 7.263>	innumerasque acies Maurorum in proelia ductor 
<coripp. johann. 7.264>	Cusina fidus agit. commotis omnia cannis 
<coripp. johann. 7.265>	arua gemunt. solidant latos uestigia campos. 
<coripp. johann. 7.266>	ille duces proprios triginta fortior armat ; 
<coripp. johann. 7.267>	"et quamuis numero milleni quemque sequantur, "
<coripp. johann. 7.268>	Romanis gaudet sese tamen esse magistrum 
<coripp. johann. 7.269>	"militibus medium, quos princeps maximus orbis "
<coripp. johann. 7.270>	ipse dedit pacis socios pugnaeque ministros. 
<coripp. johann. 7.271>	"illis fretus erat, gentesque et bella domabat. "
<coripp. johann. 7.272>	"uenit Ifisdaias centum cum milibus ardens, "
<coripp. johann. 7.273>	Arsuris et latos impleuit tarua campos ; 
<coripp. johann. 7.274>	"sed numerus uirtute minor. tamen ornat in armis, "
<coripp. johann. 7.275>	" hostiles acies uisu terrente, per hostes "
<coripp. johann. 7.276>	proelia dum miscent densis asperrima telis. 
<coripp. johann. 7.277>	"auxiliumque dedit rebus famulatus Iaudas, "
<coripp. johann. 7.278>	cum nato comites bis senis milibus armans. 
<coripp. johann. 7.279>	omnia castra simul praefectus Bezina ducit 
<coripp. johann. 7.280>	"conueniens, agrosque suis pecuaribus implet. "
<coripp. johann. 7.281>	"ductor ut innumeris firmauit robora turmis, "
<coripp. johann. 7.282>	"signa mouet, gentesque feras diffundit ut amnes, "
<coripp. johann. 7.283>	proelia dura petens. campis Mammensibus Austur 
<coripp. johann. 7.284>	"rustica funereis sternebat corpora teils, "
<coripp. johann. 7.285>	Byzacii partem rapiens praedamque secundam. 
<coripp. johann. 7.286>	Antalas rursus proprium tum iunxerat agmen 
<coripp. johann. 7.287>	"partibus aduersis, seseque in bella ferebat. "
<coripp. johann. 7.288>	"nuntia pennatis uentos transuerberat alis, "
<coripp. johann. 7.289>	"Syrtica castra petens, uenientis fama magistri. "
<coripp. johann. 7.290>	cuncta per ora uolat. tumidos modo territat hostes 
<coripp. johann. 7.291>	"aspera uerba canens, tantasque ad proelia gentes "
<coripp. johann. 7.292>	"praesidio uenisse ducis, modo concitat iras, "
<coripp. johann. 7.293>	dum ferus imbelles Antalas esse cateruas 
<coripp. johann. 7.294>	"Maurorum, signis qui se iunxere Latinis, "
<coripp. johann. 7.295>	arte refert solita. Carcasan obuius ire 
<coripp. johann. 7.296>	tunc uoluit feruens. reuocat Guenfeius hostis 
<coripp. johann. 7.297>	consiliis uerbisque docens. haec insuper addit. 
<coripp. johann. 7.298>	"'uincere si quaeris Romanos, maxime rector, "
<coripp. johann. 7.299>	"accipe dicta libens, quae sint peragenda, salutis. "
<coripp. johann. 7.300>	non opus est istis committere proelia terris. 
<coripp. johann. 7.301>	fortis adhuc miles nullis concussus et asper 
<coripp. johann. 7.302>	exitiis per bella furit. nec Marte furentes 
<coripp. johann. 7.303>	ferre quibus populis poteris nec stare Latinis 
<coripp. johann. 7.304>	"ante famem. sed castra moue, retroque fugaces "
<coripp. johann. 7.305>	finge uias. sequitur nostras exercitus ingens 
<coripp. johann. 7.306>	"quippe fugas. quaecunque uirent, attriuimus arua. "
<coripp. johann. 7.307>	ast illi nihil inuenient : aut spargitur hostis 
<coripp. johann. 7.308>	"aut fame deficiet. fera tunc si proelia temptes, "
<coripp. johann. 7.309>	"uictor eris, uictosque fames ferrumque necabit '. "
<coripp. johann. 7.310>	"consilium infelix placuit, fossasque leuauit. "
<coripp. johann. 7.311>	"insequitur fortis fugientia castra magister, "
<coripp. johann. 7.312>	ingeminans iter omne suum. iam proximus hosti 
<coripp. johann. 7.313>	proelia temptabat iunctis committere signis. 
<coripp. johann. 7.314>	"sed quia ductori necdum concesserat horam, "
<coripp. johann. 7.315>	distulit arma deus melioribus apta triumphis. 
<coripp. johann. 7.316>	"namque per extensos pergebant agmina campos, "
<coripp. johann. 7.317>	puluis et aduersi apparebat certius hostis 
<coripp. johann. 7.318>	haud procul esse uiris. uirtus crescebat acerbis 
<coripp. johann. 7.319>	"mentibus, et pugnam iam iam temptare parabant, "
<coripp. johann. 7.320>	"cum subito calefacta dies, nam Phoebus anhelis "
<coripp. johann. 7.321>	"altior ibat equis, medio libratus in axe, "
<coripp. johann. 7.322>	uindicat umbra duas breuior quo tempore plantas. 
<coripp. johann. 7.323>	Africus igniuomus terrasque exurere flabris 
<coripp. johann. 7.324>	"incipit, et populi uires furiasque resoluit. "
<coripp. johann. 7.325>	flamine cuncta rigent igniti corpora uenti. 
<coripp. johann. 7.326>	"aret lingua uiris, facies rubet, altus anhelat "
<coripp. johann. 7.327>	"pectora pulmo ciens, mittitque e naribus ignem. "
<coripp. johann. 7.328>	"aspera subtracta feruescunt ora saliua, "
<coripp. johann. 7.329>	et furit exustus siccis in faucibus ardor. 
<coripp. johann. 7.330>	"omnis ab internis humor fluit anxius extis, "
<coripp. johann. 7.331>	"perfunditque cutem, quem mox exiccat iniquus "
<coripp. johann. 7.332>	"aeris ipse calor, tepidumque a corpore sumit. "
<coripp. johann. 7.333>	"uidit ut hoc ductor, dilato Marte Iohannes "
<coripp. johann. 7.334>	castra super dulces posuit sitientia fontes. 
<coripp. johann. 7.335>	"confluit ad gelidas ardens exercitus undas, "
<coripp. johann. 7.336>	incumbuntque siti. quo more canalibus horti 
<coripp. johann. 7.337>	"innumerae densantur apes, cum sole sub alto "
<coripp. johann. 7.338>	"iam sese e pastu referunt, riuoque fluenti "
<coripp. johann. 7.339>	"mellificum bibit agmen aquas, sic igne perustum "
<coripp. johann. 7.340>	per ripas ruit omne genus. non frena retardant 
<coripp. johann. 7.341>	cornipedes domitos ; non quae super ora camelos 
<coripp. johann. 7.342>	uincula rara tenent. mistum genus omne bibebat 
<coripp. johann. 7.343>	undiuagos latices. ardent sitiuntque bibentes. 
<coripp. johann. 7.344>	"hic genibus fixis, manibus bibit ille cauatis, "
<coripp. johann. 7.345>	pronus aquas alius lambit de flumine lingua. 
<coripp. johann. 7.346>	"ille cadum potans, pateram tenet alter et urnam. "
<coripp. johann. 7.347>	flumina iam minuunt. ipsas impressat harenas 
<coripp. johann. 7.348>	"belliger ore, super foedant quas saepe mouendo "
<coripp. johann. 7.349>	"quadrupedes, mistasque fimo nec respuit undas "
<coripp. johann. 7.350>	turba siti feruens. miseros sic flatus agebat. 
<coripp. johann. 7.351>	"Syrtica castra tamen, nimio turbata pauore, "
<coripp. johann. 7.352>	saeua sub alternis urebat flamma periclis. 
<coripp. johann. 7.353>	namque super uento grauior timor ipse fatigans 
<coripp. johann. 7.354>	ingeminansque sitim gentes pellebat amaras 
<coripp. johann. 7.355>	"ire procul, retinet sed uictos Africus igne "
<coripp. johann. 7.356>	impediens populos. captiuos comprimit Afros 
<coripp. johann. 7.357>	"horrida mors, miseros praedo urguet, flamma retardat, "
<coripp. johann. 7.358>	"lancea terga ferit miserorum, pectora turbat "
<coripp. johann. 7.359>	Africus igne calens. campis prostrata cadebat 
<coripp. johann. 7.360>	turba gemens. moritur uariis per deuia fatis. 
<coripp. johann. 7.361>	"hic uenti flammis, hic saeui uulnere ferri, "
<coripp. johann. 7.362>	"hic ab utroque cadit. gladiis nam corpora fundunt, "
<coripp. johann. 7.363>	halitus in summo tenuis quibus ore remansit. 
<coripp. johann. 7.364>	iam grauior flatus ueniens Maurusia turbat 
<coripp. johann. 7.365>	"corpora, morte premens. misti per prata cadebant "
<coripp. johann. 7.366>	fessi quadrupedes. uitam sors saeua negabat. 
<coripp. johann. 7.367>	sed tamen infensas urguens timor ire cateruas 
<coripp. johann. 7.368>	per deserta iubet. nec iam sua castra locare 
<coripp. johann. 7.369>	"permittit terror, sed longas pellit ad oras "
<coripp. johann. 7.370>	Massylas gentes. bis quinos Africus ignes 
<coripp. johann. 7.371>	auxerat igniuagis exurens cuncta procellis. 
<coripp. johann. 7.372>	tot fugiens hostes acies inimica diebus 
<coripp. johann. 7.373>	se procul a fessis posuit terrore Latinis. 
<coripp. johann. 7.374>	ductoris iussu hostes explorare tribunus 
<coripp. johann. 7.375>	" Caecilides, numero pariter comitante feroci "
<coripp. johann. 7.376>	"uictorum, egreditur, quibus hic uirtute placebat. "
<coripp. johann. 7.377>	"forma uiri magno fuerat iam nota magistro, "
<coripp. johann. 7.378>	non minor Herculeis prosternens uiribus hostes. 
<coripp. johann. 7.379>	"hic leuitate celer, nimia uirtute tremendus, "
<coripp. johann. 7.380>	consilio maturus erat. Maurusia quamquam 
<coripp. johann. 7.381>	"obsidione uias gens aspera clauserat omnes, "
<coripp. johann. 7.382>	ille tamen melior cautis percusserat armis 
<coripp. johann. 7.383>	saepe feras gentes. tremuit prostratus Ilaguas 
<coripp. johann. 7.384>	"Marte uirum, tremuit Frexes et Naffur anhelus. "
<coripp. johann. 7.385>	Vandalicae gentis timuit tunc ille tyrannus. 
<coripp. johann. 7.386>	diligit hunc fortem nimium pater ipse magister. 
<coripp. johann. 7.387>	ipse laborantem propriis prospexit in armis 
<coripp. johann. 7.388>	saepe uirum. captos suscepit Marte rebelies 
<coripp. johann. 7.389>	illius e manibus. nouit Romana iuuentus 
<coripp. johann. 7.390>	"fortia facta uiri, tantis gauisa tropaeis. "
<coripp. johann. 7.391>	ergo missus abit. Vinci populator iniquus 
<coripp. johann. 7.392>	"arua tenens uicina mari, securus et errans "
<coripp. johann. 7.393>	omnia submissis urebat praedia flammis. 
<coripp. johann. 7.394>	"ceperat ille suas noctis per opaca latebras, "
<coripp. johann. 7.395>	sollicitaeque celer successit moenibus urbis 
<coripp. johann. 7.396>	hostes per medios. tanta est fiducia ferri. 
<coripp. johann. 7.397>	non ignota cano. timuit non ille periclum 
<coripp. johann. 7.398>	pro patria superare sua. sic iussa magistri 
<coripp. johann. 7.399>	perficere et tantos potuit sufferre labores. 
<coripp. johann. 7.400>	"ingreditur portas, hostis secreta requirit, "
<coripp. johann. 7.401>	"circuit hostiles digressus in ordine fossas, "
<coripp. johann. 7.402>	cognoscitque locos per amica silentia lustrans. 
<coripp. johann. 7.403>	hinc redit ad socios. magnum petit inde magistrum. 
<coripp. johann. 7.404>	iamque per innumeras euaserat ipse cateruas 
<coripp. johann. 7.405>	praedonum impauidus. postquam tentoria longe 
<coripp. johann. 7.406>	"Marmaridum uidit, saeuaeque pericula gentis "
<coripp. johann. 7.407>	"non superesse suis, et passim comperit hostes "
<coripp. johann. 7.408>	"deuastare locos, animus consurgit in iram, "
<coripp. johann. 7.409>	et sociis sic orsus ait. 'si dicta feremus 
<coripp. johann. 7.410>	"sola duci, non plena fides est. nam loca tantum, "
<coripp. johann. 7.411>	"quae teneant fossae, cuncti nos scire fatemur. "
<coripp. johann. 7.412>	consilium gentis summo perferre magistro 
<coripp. johann. 7.413>	utilitas haec rebus erit perfecta Latinis. 
<coripp. johann. 7.414>	"tempus adest, socii, rarus iam rapiamus ab hoste, "
<coripp. johann. 7.415>	"dum locus est, qui cuncta duci manifesta resoluant "
<coripp. johann. 7.416>	Carcasan arcana sui '. nec plura locuto 
<coripp. johann. 7.417>	"obuius ecce uenit Varinnus, belliger ille "
<coripp. johann. 7.418>	terribilis quondam nostris stipante caterua. 
<coripp. johann. 7.419>	hic pinnatus erat. non quem placauerat ante 
<coripp. johann. 7.420>	ensipotens Solumuth. generis tamen asper uterque 
<coripp. johann. 7.421>	sanguine proximior sese per bella ferebat. 
<coripp. johann. 7.422>	hunc ubi prospiciens contra Liberatus euntem 
<coripp. johann. 7.423>	"uidit et erectis temptantem proelia dextris, "
<coripp. johann. 7.424>	"irruit ipse prior, turmasque inuadit equestres. "
<coripp. johann. 7.425>	inde ferum Veuman ualido per pectora pilo 
<coripp. johann. 7.426>	"transadigit, Marzinque neci nigrumque Lamaldan "
<coripp. johann. 7.427>	"et Zeias dedit ense graui, fortemque Tifilan "
<coripp. johann. 7.428>	et Burcanta Nathunque ferit Sarzunque Tilinque 
<coripp. johann. 7.429>	"ensiferumque Nican, comites quis mittit ad umbras "
<coripp. johann. 7.430>	terribilem Asan et uibrantem missile Dextrum. 
<coripp. johann. 7.431>	"audacem Petrus Tafaran confixerat hasta, "
<coripp. johann. 7.432>	quem petit infensis luctantem Iammada telis. 
<coripp. johann. 7.433>	"hunc tamen exceptum Petrus mucrone peremit, "
<coripp. johann. 7.434>	uerticis alta rotans truncatis tempora uenis. 
<coripp. johann. 7.435>	"Stephanus Altisan, Tarah ferit ense Iugurtham, "
<coripp. johann. 7.436>	"Muriferum Priscus Ielidassenque Carosus, "
<coripp. johann. 7.437>	"Siluutis Zembrum, Grorgius conficit Auspur, "
<coripp. johann. 7.438>	uulnere perfodiens contortae cuspidis inguen. 
<coripp. johann. 7.439>	uicta phalanx uersum dederat Maurusia dorsum. 
<coripp. johann. 7.440>	uictorum sequitur pubes ueloxque tribunus. 
<coripp. johann. 7.441>	"surgit ad aethereos nubes densissima campos, "
<coripp. johann. 7.442>	"puluere facta fugae. duro sonat ungula cornu, "
<coripp. johann. 7.443>	et latet aspersis campus coopertus harenis. 
<coripp. johann. 7.444>	cornipedum fodiens densis calcaribus armos 
<coripp. johann. 7.445>	"hostis uterque uolat. sequitur tunc agmina puluis, "
<coripp. johann. 7.446>	significatque uias. dirupto carcere uentus 
<coripp. johann. 7.447>	"non aliter teneras flatu conuoluit harenas, "
<coripp. johann. 7.448>	"cum tumidus Boreas, Scythica iam liber ab aula, "
<coripp. johann. 7.449>	"perfurit in campos, turbo uolat horridus ante "
<coripp. johann. 7.450>	"contortus uirtute Noti, gyroque coactus "
<coripp. johann. 7.451>	uertit harenosas conturbans aequora terras. 
<coripp. johann. 7.452>	iamque secutus erat miles fugitiua per agros 
<coripp. johann. 7.453>	"agmina Marte furens, bellatricesque cateruas "
<coripp. johann. 7.454>	spargebat tepido fundens per gramina ferro. 
<coripp. johann. 7.455>	despicit ipse tamen dedignaturque tribunus 
<coripp. johann. 7.456>	"sternere caede uiros, uiuos sed prendere certans "
<coripp. johann. 7.457>	"ueloci uolitabat equo, pilumque retorquens "
<coripp. johann. 7.458>	grandia percussis iactabat corpora membris. 
<coripp. johann. 7.459>	quattuor electos rapiens ex agmine Mauros 
<coripp. johann. 7.460>	"uinxit, et implicitis praestrinxit brachia nodis, "
<coripp. johann. 7.461>	"seruauitque uiros, magno secreta magistro "
<coripp. johann. 7.462>	qui referant linguisque suis arcana resoluant. 
<coripp. johann. 7.463>	Varinnum prensis rapuit uirtute capillis 
<coripp. johann. 7.464>	et suspendit equo. tremuit dextraque pependit 
<coripp. johann. 7.465>	infelix Nasamon. quem protinus ille remissum 
<coripp. johann. 7.466>	"strauit humi, ueloxque super fera pectora sedit, "
<coripp. johann. 7.467>	"descendens leuitate sua, tortisque lacertis "
<coripp. johann. 7.468>	aspera per geminas substrinxit uincula palmas. 
<coripp. johann. 7.469>	"ducitur hinc uinctus, manibus post terga reuinctis, "
<coripp. johann. 7.470>	"cum sociis Varinnus atrox, uultuque remisso "
<coripp. johann. 7.471>	ductoris stetit ante pedes. tunc omnis in illum 
<coripp. johann. 7.472>	"turba coit currens studio Romana tuendi, "
<coripp. johann. 7.473>	Massylique duces cupidi condiscere causas 
<coripp. johann. 7.474>	"et, quae sit manifesta fides. uictorque referre "
<coripp. johann. 7.475>	Caecilides sic iussus ait. 'tua maxima seruans 
<coripp. johann. 7.476>	"optime iussa ducum, Christo pugnante cucurri "
<coripp. johann. 7.477>	"per medios hostes et castra feralia uidi, "
<coripp. johann. 7.478>	quae fixere uiri miseris Vincensibus aruis. 
<coripp. johann. 7.479>	ingressus trepidam bellis cingentibus urbem 
<coripp. johann. 7.480>	condolui. illic magna tamen miracula uidi. 
<coripp. johann. 7.481>	"namque iacent nullis circumdata moenia muris, "
<coripp. johann. 7.482>	praesidio munita dei. non turribus illam 
<coripp. johann. 7.483>	ardua pinnati defendunt culmina tecti. 
<coripp. johann. 7.484>	mansuescit gentes uerbi uirtute sacerdos. 
<coripp. johann. 7.485>	sic parat indociles caelestis gratia mentes. 
<coripp. johann. 7.486>	ille potest monitis rabidos lenire leones 
<coripp. johann. 7.487>	"et placare feras. mansuescunt corda luporum, "
<coripp. johann. 7.488>	atque auidis teneros non laedunt morsibus agnos. 
<coripp. johann. 7.489>	"hortaturque simul, iubeas properare sequendo "
<coripp. johann. 7.490>	"proelia Romanis confidens prospera rebus, "
<coripp. johann. 7.491>	si uenias : lacrimis non desinet ille precando 
<coripp. johann. 7.492>	pro populis armisque tuis castrisque Latinis 
<coripp. johann. 7.493>	"exorans iugiter, nostros ut conterat hostes "
<coripp. johann. 7.494>	"omnipotens, humilesque tua uirtute superbos. "
<coripp. johann. 7.495>	hos ego digressus nimio sudore rebelles 
<coripp. johann. 7.496>	"detinui, qui cuncta tibi secreta resoluant "
<coripp. johann. 7.497>	"gentis iniqua suae, doceantque ex ordine mentem '. "
<coripp. johann. 7.498>	"finierat dictis, quae gesserat, acta tribunus. "
<coripp. johann. 7.499>	at ductor uinctos iam dudum lumine toruo 
<coripp. johann. 7.500>	despiciens iratus ait. 'qui mentibus ausus ? 
<coripp. johann. 7.501>	"dicite, furciferi. quae uos sors dira co?git "
<coripp. johann. 7.502>	"hinc Libycos bellis iterum remeare per agros, "
<coripp. johann. 7.503>	"et uetitas temptare uias, solitisque rapinis "
<coripp. johann. 7.504>	Poenorum spoliare domos gentesque Latinas ? 
<coripp. johann. 7.505>	Carcasan uicisse putat ? quem tempore certo 
<coripp. johann. 7.506>	"subiciet post bella deus, uinctumque uidebit "
<coripp. johann. 7.507>	plebs Romana suis captiuatumque sub armis. 
<coripp. johann. 7.508>	"ante tubam memora, quis mentem terror adegit "
<coripp. johann. 7.509>	insidias uestrosque dolos fraudesque tuorum '? 
<coripp. johann. 7.510>	tunc Nasamon pinnatus ait. 'me cuncta fateri 
<coripp. johann. 7.511>	iussio dura premit. mortem licet ipsa minentur 
<coripp. johann. 7.512>	"uerba mihi meritam, narrans tamen omnia dicam. "
<coripp. johann. 7.513>	Carcasan nostris dux est fortissimus armis. 
<coripp. johann. 7.514>	"huius in auspicio nostri spes maxima regni est, "
<coripp. johann. 7.515>	et manifesta manet. cecinit sic gentibus Ammon 
<coripp. johann. 7.516>	"fatidicus, nostris donans per proelia Mauris "
<coripp. johann. 7.517>	"Byzacii campos, Carcasan ire superbum "
<coripp. johann. 7.518>	per Libycos populos et pacem reddere mundo. 
<coripp. johann. 7.519>	Ammonis his dictis gentes Bellona co?git 
<coripp. johann. 7.520>	"innumeras uestros iterum remeare per agros, "
<coripp. johann. 7.521>	ipse quidem ductor tecum committere pugnam 
<coripp. johann. 7.522>	iam uoluit. uertens animos Guenfeius hostis 
<coripp. johann. 7.523>	"distulit arma uiri mentemque a Marte reflexit, "
<coripp. johann. 7.524>	consilio sed ualde graui. tu quippe fugaces 
<coripp. johann. 7.525>	" quos populos nunc rere, magis non terror acerbus "
<coripp. johann. 7.526>	hos agitat uictosue pauent. ut uestra fatiget 
<coripp. johann. 7.527>	"castra fames, finxere fugam, uobisque labores "
<coripp. johann. 7.528>	"arte parant. gentes nostras ne crede fugaces, "
<coripp. johann. 7.529>	si ueniat princeps totumque exhauriat orbem 
<coripp. johann. 7.530>	secum ad bella mouens. nec Maximianus apertas 
<coripp. johann. 7.531>	"bis potuit conferre manus, cum sceptra teneret "
<coripp. johann. 7.532>	"Romani princeps populi, uictorque per omnes "
<coripp. johann. 7.533>	Poenorum gentes bellis transiret acerbis. 
<coripp. johann. 7.534>	"at modo, cum donet responsis certior Ammon "
<coripp. johann. 7.535>	"prospera bella suis, Laguantan cedere signis "
<coripp. johann. 7.536>	"aut fugisse putas ? uelles hoc, ductor acerbe. "
<coripp. johann. 7.537>	sed non sic tua fata uolent '. tunc uerba furentis 
<coripp. johann. 7.538>	"indignans saeuire diu, sic ora resoluit. "
<coripp. johann. 7.539>	'ut magis hos nostros teneatis certius agros '. 
<coripp. johann. 7.540>	sic ait et quinque erectis iubet ordine lignis 
<coripp. johann. 7.541>	stipite suspendi morientum colla bicorni. 
<coripp. johann. 7.542>	iussu praecipiti celeres fecere ministri. <coripp. johann. 8.1>	Postquam consilium ductor cognouit iniquum 
