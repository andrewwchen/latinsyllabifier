<coripp. johann. 3.1>	"At ducis inuicti iactabant pectora curae, "
<coripp. johann. 3.2>	sollicitusque suis nullum per membra soporem 
<coripp. johann. 3.3>	"accipit, et dulci non claudens lumina somno "
<coripp. johann. 3.4>	peruigil in mediis disponit lumina castris.
<coripp. johann. 3.5>	circumquaque duces uallantes agmine denso 
<coripp. johann. 3.6>	"consilium pariter summis de rebus habebant,"
<coripp. johann. 3.7>	tractatu uario noctem sermone trahentes. 
<coripp. johann. 3.8>	"gaudia militiae referunt tristesque labores, "
<coripp. johann. 3.9>	"quasque Latinus agit uincens exercitus orbem,"
<coripp. johann. 3.10>	"nunc bene commissas referentes ordine pugnas, "
<coripp. johann. 3.11>	nunc male gesta nouo memorantes bella dolore. 
<coripp. johann. 3.12>	"dum diuersa canunt, ductor sic forte locutus. "
<coripp. johann. 3.13>	qualis in aduentu fuerat tunc Africa nostro 
<coripp. johann. 3.14>	"o socii, saeuis esset cum maxima regnis"
<coripp. johann. 3.15>	"ultio missa dei, tristem quae rite tyrannum "
<coripp. johann. 3.16>	"Vandalicumque genus centeno perderet anno, "
<coripp. johann. 3.17>	Geilamir infandus quamuis uexauerat Afros 
<coripp. johann. 3.18>	"perdideratque nocens, magnus quo tempore ductor "
<coripp. johann. 3.19>	"sub iuga Sidonias misit Belisarius arces,"
<coripp. johann. 3.20>	principibus captum praesentans urbe tyrannum!
<coripp. johann. 3.21>	quam celeri cursu summis tot bella peracta 
<coripp. johann. 3.22>	"uiribus, aut quae digna uirum fortuna secuta est! "
<coripp. johann. 3.23>	ibat in adductas densis exercitus umbras 
<coripp. johann. 3.24>	"arboribus, rapidi nec solis torridus ardor"
<coripp. johann. 3.25>	"militiae nocuit feruens aestate perusta,"
<coripp. johann. 3.26>	"quamquam autumnus erat, Phoebi candentis et axe "
<coripp. johann. 3.27>	tristia bella magis calida inferrentur harena. 
<coripp. johann. 3.28>	"nec minus et capto, facta iam pace, tyranno "
<coripp. johann. 3.29>	"laeta fuit. plenam Libyam cultamque reliqui,"
<coripp. johann. 3.30>	inque statu proprio me discedente remansit
<coripp. johann. 3.31>	"et melior. sum namque memor. fecunda, redundans "
<coripp. johann. 3.32>	"frugibus, et fructus lumen fundentis oliuae "
<coripp. johann. 3.33>	et latices laeti turgens referebat Iacchi. 
<coripp. johann. 3.34>	"pax erat alta locis. quae tanta insania belli, "
<coripp. johann. 3.35>	quis furor exarsit miseris insanes in aruis? 
<coripp. johann. 3.36>	quae mouet immerito quatiens Bellona flagello 
<coripp. johann. 3.37>	innumeras gentes? uel quae succedit Erinys 
<coripp. johann. 3.38>	et Phaethonteos commiscens gentibus ignes 
<coripp. johann. 3.39>	"omnia sic mergit, ualida labente ruina?"
<coripp. johann. 3.40>	"dic age, quisquis ades quaesiti temporis index""."
<coripp. johann. 3.41>	"Gentius egregius respondens uoce magistro, "
<coripp. johann. 3.42>	"isque magister, ait. ""digno uenerande fauore "
<coripp. johann. 3.43>	"rector summe ducum, nutantis destina terrae, "
<coripp. johann. 3.44>	"spes Libyae nostrique fauor uirtusque triumphi,"
<coripp. johann. 3.45>	"impia quae fuerit belli nascentis origo,"
<coripp. johann. 3.46>	nos latet abstrusis penitus contenta latebris. 
<coripp. johann. 3.47>	"uester Caecilides illa de parte tribunus, "
<coripp. johann. 3.48>	"si iussus coepti referat discrimina belli,"
<coripp. johann. 3.49>	cuncta docere potest. cuius quippe omnia nouit
<coripp. johann. 3.50>	"in patria commissa sua, gentesque locosque "
<coripp. johann. 3.51>	"auctoremque mali prisci seu temporis iram""."
<coripp. johann. 3.52>	praecipitur placidis Liberatus dicere uerbis. 
<coripp. johann. 3.53>	"paruit ille celer, plena sic uoce locutus. "
<coripp. johann. 3.54>	"nitor, summe ducum, causas narrare malorum "
<coripp. johann. 3.55>	"et iussis parere tuis. dum dicere tempto, "
<coripp. johann. 3.56>	"flamma nocens surgit, gelidus praecordia sanguis "
<coripp. johann. 3.57>	"turbat, et attentae uix prodit fabula linguae. "
<coripp. johann. 3.58>	"praecipis ipse meos iterum me ferre labores, "
<coripp. johann. 3.59>	dum refero saeuum quod pertulit Africa bellum.
<coripp. johann. 3.60>	"sed quia celsa premunt dominantis iussa magistri, "
<coripp. johann. 3.61>	"hinc procul esto, dolor. magno iam uinceris ausu, "
<coripp. johann. 3.62>	parendum est iussis humilique pauore sequendum.
<coripp. johann. 3.63>	principio geminas iam senserat Africa pestes. 
<coripp. johann. 3.64>	nunc iterum gemmas sentit miseranda ruinas. 
<coripp. johann. 3.65>	"finibus in nostris orta est, quae creuit in orbem, "
<coripp. johann. 3.66>	impietas. Guenfan miseris est tristis origo 
<coripp. johann. 3.67>	Antala nascente fero. nam tempore prisco 
<coripp. johann. 3.68>	pax erat in cunctis Libyae tutissima terris. 
<coripp. johann. 3.69>	gaudebat miseranda nouis ornata coronis
<coripp. johann. 3.70>	Africa. nectebant flauis gestamen aristis 
<coripp. johann. 3.71>	"agricolae, solitoque rubens in palmite Bacchus, "
<coripp. johann. 3.72>	Paxque sua laetam fulgens ornabat oliua. 
<coripp. johann. 3.73>	usque ad ter denos Antalae floruit annos 
<coripp. johann. 3.74>	"nascentis, nostrique potens pars maxima mundi "
<coripp. johann. 3.75>	"claruit, ut toto praefulgens Lucifer axe"
<coripp. johann. 3.76>	stellarum flammas flamma meliore reuincit. 
<coripp. johann. 3.77>	"quae dedit in nostris proles Guenfeia terris, "
<coripp. johann. 3.78>	"summe pater, capiti ipsorum generique reserua. "
<coripp. johann. 3.79>	paruulus ille feris uix contigit ubera labris :
<coripp. johann. 3.80>	"terribili monitu iam iam flammante Megaera,"
<coripp. johann. 3.81>	fama uolat metuenda canens. namque Ammonis ipse 
<coripp. johann. 3.82>	templa petit simulata pater. tunc prolis iniquae 
<coripp. johann. 3.83>	"fata tenenda rogans, mactat de more profano "
<coripp. johann. 3.84>	horrida sacra Ioui. tristes et Apollinis aras 
<coripp. johann. 3.85>	"inde potens, Phoebi tripodas laurusque requirit. "
<coripp. johann. 3.86>	"funditur horrendis sanguis maestissimus aris, "
<coripp. johann. 3.87>	"omnigenumque pecus mactat uittata sacerdos, "
<coripp. johann. 3.88>	fata mouens. raptis primum quaesiuit in extis 
<coripp. johann. 3.89>	"inspiciens (series latuit longissima) fibras,"
<coripp. johann. 3.90>	duraque perpetuis imponit uiscera flammis. 
<coripp. johann. 3.91>	"inde ferox rapitur, subito correpta furore, "
<coripp. johann. 3.92>	terribilis mersosque simul per uiscera cultros 
<coripp. johann. 3.93>	imprimit ipsa sibi. multus de corpore sanguis 
<coripp. johann. 3.94>	"influit, et crebro geminat cum uulnere ferrum."
<coripp. johann. 3.95>	erigit alta comas. tunc flammea lumina torquet 
<coripp. johann. 3.96>	"subsiliens, saltusque rotat flexusque malignos"
<coripp. johann. 3.97>	corporis acta sui. rubor igneus inficit ora 
<coripp. johann. 3.98>	"numinis icta Noto. ludunt ceruixque comaeque, "
<coripp. johann. 3.99>	inque humeros utrosque cadunt. praecordia raucis
<coripp. johann. 3.100>	"flatibus alta sonant. miscentur murmura, uoces "
<coripp. johann. 3.101>	"tunc dubiae, plenumque agitant suspiria pectus. "
<coripp. johann. 3.102>	non aliter primos surgens Vulcanus ad ignes 
<coripp. johann. 3.103>	follibus obductis tumidos concurrere uentos
<coripp. johann. 3.104>	"arte mouet, flammasque ciens Eurosque sonantes"
<coripp. johann. 3.105>	"spirat, inexhaustas renouans fornace procellas. "
<coripp. johann. 3.106>	tunc male facta canens dictis respondet iniquis. 
<coripp. johann. 3.107>	"Vandalicas, Guenfan, pariter Libycasque ruinas "
<coripp. johann. 3.108>	"fata trahunt, Maurisque iugum frenosque resoluunt. "
<coripp. johann. 3.109>	Antala crescente tuo furor omnis et ira
<coripp. johann. 3.110>	horribili miserum turbabunt lampade mundum. 
<coripp. johann. 3.111>	flammea Tisiphone tortis saeuire chelydris 
<coripp. johann. 3.112>	"incipit, erexitque rigentes uertice crines "
<coripp. johann. 3.113>	aera per uacuum. nigris infusa uenenis
<coripp. johann. 3.114>	"ora madent, foedant oculis linguisque trisulcis"
<coripp. johann. 3.115>	"temperiem, diroque horrescunt tempora tabo. "
<coripp. johann. 3.116>	sanguine Vandalico uideo decurrere riuos 
<coripp. johann. 3.117>	montibus. en Libycas exurunt ignibus urbes !
<coripp. johann. 3.118>	en praedam exhaustis rapiunt raptamque reclaudunt 
<coripp. johann. 3.119>	"cur tantum, o superi, tantum turbare paratis?"
<coripp. johann. 3.120>	omnia mista simul. quid multum crescere Mauris? 
<coripp. johann. 3.121>	en iterum pereunt. quid iuuit tempore paruo 
<coripp. johann. 3.122>	uirtute indomita partam meruisse ruinam? 
<coripp. johann. 3.123>	"hic leuat, hic perdet multas cum nomine gentes "
<coripp. johann. 3.124>	"infans, et uario rapiuntur tempora fato."
<coripp. johann. 3.125>	"Africa namque suum factorem fessa rogabit,"
<coripp. johann. 3.126>	"quem colit ipsa deum, quem fas cognoseere dignos. "
<coripp. johann. 3.127>	tunc Orientis opes Romani maximus auctor 
<coripp. johann. 3.128>	"nominis, heu, nostros mandat praesumptus in axes. "
<coripp. johann. 3.129>	classibus ecce suis totum conterritat orbem.
<coripp. johann. 3.130>	iam puer indomitus subito pallore tremescit 
<coripp. johann. 3.131>	"classis in aduentu, iuga iam supportat anhelus. "
<coripp. johann. 3.132>	pondera magna domant. ardet dirumpere uincla 
<coripp. johann. 3.133>	"indigna ceruice ferens, ruptisque catenis "
<coripp. johann. 3.134>	en iterum bellum reparat. concursus ad ilium
<coripp. johann. 3.135>	"ecce uenit, mundumque puer subuertere currit. "
<coripp. johann. 3.136>	quid iuuat hic nimium perituras surgere gentes 
<coripp. johann. 3.137>	"orbis ab occasu ? quid tantum surgit in altum, "
<coripp. johann. 3.138>	unde cadat rursus nostris praesumptus ab aruis?
<coripp. johann. 3.139>	"en spoliis oneratus abit, tandemque reuersus "
<coripp. johann. 3.140>	"proluit, heu, nostro concretos sanguine campos""!"
<coripp. johann. 3.141>	talia dicentis uultus in terga retorsit 
<coripp. johann. 3.142>	concussa ceruice furor. subitoque tremiscens 
<coripp. johann. 3.143>	"conticuit, uastoque ad terram pondere fluxit, "
<coripp. johann. 3.144>	et dubium murmur defessa per ossa cucurrit. 
<coripp. johann. 3.145>	"sic, ubi lymphigeros deducit fistula tractus "
<coripp. johann. 3.146>	"aere cauo, liquidus dum currens funditur amnis "
<coripp. johann. 3.147>	"rauca sonans, placitum si fluctus sistere ductus; "
<coripp. johann. 3.148>	obice contorto patulum celer arte magister 
<coripp. johann. 3.149>	"obstruit amnis iter, uertex truncatur aquarum"
<coripp. johann. 3.150>	"obicibus clausis, ad fontem refluit amnis, "
<coripp. johann. 3.151>	et reliquus fessa transcurrit riuulus unda.
<coripp. johann. 3.152>	responsis sublata nouis gaudetque siletque. 
<coripp. johann. 3.153>	namque humilis gens illa fuit. tamen omnis in illum 
<coripp. johann. 3.154>	"spesque metusque coit. sacrum seruantque fouentque,"
<coripp. johann. 3.155>	promissoque sibi fatorum munere gaudent.
<coripp. johann. 3.156>	"septimus et decimus nascentem sumpserat annus, "
<coripp. johann. 3.157>	cum puer infaustis admouit brachia furtis. 
<coripp. johann. 3.158>	"Cacus ut Herculeis cariturus luce lacertis, "
<coripp. johann. 3.159>	"noctis itus metuendus init, raptumque retraxit"
<coripp. johann. 3.160>	"ductorem patremque gregis, colloque leuauit "
<coripp. johann. 3.161>	"obnixus portansque furens, et pergit in antrum. "
<coripp. johann. 3.162>	"strangulat inde premens, constricto gutture pugno. "
<coripp. johann. 3.163>	"corruit ante pedes aries prostratus anheli, "
<coripp. johann. 3.164>	laniferi spes una gregis. tunc ense reclauso 
<coripp. johann. 3.165>	diripit astrictam magno cum pondere pellem. 
<coripp. johann. 3.166>	uiscera nuda patent. frustis conciditur altis 
<coripp. johann. 3.167>	"omne pecus, uerubusque trementes conserit artus. "
<coripp. johann. 3.168>	uritur horrendum flamma torrente cadauer. 
<coripp. johann. 3.169>	ignibus in mediis semiustum sorbet anhelans
<coripp. johann. 3.170>	"et trepidus, totumque fero consumpsit hiatu. "
<coripp. johann. 3.171>	tempore iam ex illo saeuis adulescere furtis 
<coripp. johann. 3.172>	"incipit, obscurisque fauentes pascere praedis. "
<coripp. johann. 3.173>	"contrahit inde uiros, secumque ad furta nefandus "
<coripp. johann. 3.174>	in mediis tacitos exhortans ire tenebris
<coripp. johann. 3.175>	"arte docet, totumque trahit iam raptor ouile"
<coripp. johann. 3.176>	iamque armenta boum. celsisque abscondere praedam 
<coripp. johann. 3.177>	montibus abstrusisque latebras quaerere saxis 
<coripp. johann. 3.178>	et loca tuta parat. capta subsidere ualle 
<coripp. johann. 3.179>	Vandalicasque latens audet temptare phalangas.
<coripp. johann. 3.180>	"quantos ille duces, quantos truncauerat hostes "
<coripp. johann. 3.181>	obsidione premens mediis in faucibus ense!
<coripp. johann. 3.182>	arbaricasque trahens peruerso numine turmas 
<coripp. johann. 3.183>	impius in latis prostrauit cuspide campis.
<coripp. johann. 3.184>	"iam tempus miseros fatis urguebat acerbis,"
<coripp. johann. 3.185>	regnaque centeno properans iam fregerat anno. 
<coripp. johann. 3.186>	tunc primum in nostris urbes succendere terris 
<coripp. johann. 3.187>	et populare casas et campis currere Frexes 
<coripp. johann. 3.188>	"coeperat, infensasque ausus committere pugnas. "
<coripp. johann. 3.189>	inde mouens uires tunc Naffur anhelus
<coripp. johann. 3.190>	atque omni de plebe uiros
<coripp. johann. 3.191>	uicina de parte fremit. nos linquere terras 
<coripp. johann. 3.192>	et dulces terrore lares sors impia pulsat. 
<coripp. johann. 3.193>	feruet praedo ferox. nullis iam uita salutis 
<coripp. johann. 3.194>	certa locis. acti fatis urguemur iniquis. 
<coripp. johann. 3.195>	tempore Vandalici perierunt gaudia regni 
<coripp. johann. 3.196>	nostra. simul uersos miseris tunc flere penates 
<coripp. johann. 3.197>	contigit et tutas indignis quaerere terras.
<coripp. johann. 3.198>	Hildimer infaustis gessit tunc proelia signis 
<coripp. johann. 3.199>	insuetus conferre manum. non uiribus illum
<coripp. johann. 3.200>	"uincere, nec tantis poterat concurrere signis. "
<coripp. johann. 3.201>	illius aduerso rumpuntur stamina fato
<coripp. johann. 3.202>	montibus in mediis. casus quid terret iniquus? 
<coripp. johann. 3.203>	saepe irata piis seruat fortuna nocentes. 
<coripp. johann. 3.204>	constiterant nam signa iugis siluisque superba.
<coripp. johann. 3.205>	desuper ab scopulis acies uallauerat hostem. 
<coripp. johann. 3.206>	"nec spes ulla fugae pressis, nec fidere turbae "
<coripp. johann. 3.207>	"nec uitam sperare fuit, nec sistere contra"
<coripp. johann. 3.208>	iam poterant. tantum scopulis tardatur iniquis 
<coripp. johann. 3.209>	"illa manus. ruptis tegitur gens impia saxis,"
<coripp. johann. 3.210>	uallibus et scissis muratus cingitur hostis.
<coripp. johann. 3.211>	"siluarum in medio locus est nemorumque malignus, "
<coripp. johann. 3.212>	undique praecisis munitus rupibus ingens. 
<coripp. johann. 3.213>	arduus ipse licet summoque cacumine ductus 
<coripp. johann. 3.214>	"emineat, densisque tegantur saxa salictis,"
<coripp. johann. 3.215>	per iuga siderei plano cum uertice campi 
<coripp. johann. 3.216>	"funduntur. uia nulla patet. uix semita, tortis "
<coripp. johann. 3.217>	"undique fracta uiis, celsi fastigia campi "
<coripp. johann. 3.218>	sola capit. densae clauduntur deuia siluae.
<coripp. johann. 3.219>	Hildimer ut saeptas uidit munimine fossas
<coripp. johann. 3.220>	"atque in praecipiti, nullo iam tramite, pugnae "
<coripp. johann. 3.221>	"stare locos, saeuum timuit temptare periclum. "
<coripp. johann. 3.222>	tunc acies propriis densas consistere signis
<coripp. johann. 3.223>	"ipse iubet, saeptos dubius qua tendat in hostes. "
<coripp. johann. 3.224>	omnia peruersis ueniunt contraria fatis.
<coripp. johann. 3.225>	axe premens medium Phoebus iam lampade caelum
<coripp. johann. 3.226>	feruidus omnis erat. siccis exarserat ardor 
<coripp. johann. 3.227>	"faucibus, et nimius miseros commouerat aestus. "
<coripp. johann. 3.228>	forte sitis quosdam gelidas deduxit ad undas. 
<coripp. johann. 3.229>	post tergum rediere uiri. nam longius amnis
<coripp. johann. 3.230>	tunc aberat. plenos portabant fontibus utres 
<coripp. johann. 3.231>	haut procul inde caua spectantes ualle ministri. 
<coripp. johann. 3.232>	primus ut infaustas contingens Vandalus undas 
<coripp. johann. 3.233>	"laudauit cessasse sitim, tunc cetera cursu "
<coripp. johann. 3.234>	"ad latices iam turba coit. sic fata trahebant,"
<coripp. johann. 3.235>	sic fortuna nocens damnauerat agmina leto. 
<coripp. johann. 3.236>	signifer ecce super mutandum credere signum 
<coripp. johann. 3.237>	ausus de summis reduces contorsit habenas 
<coripp. johann. 3.238>	montibus. hunc sequitur densis exercitus armis. 
<coripp. johann. 3.239>	"inuia rupta patent. quaerunt dum prendere cautes,"
<coripp. johann. 3.240>	"post tergum redeunt. fugientes credidit hostis, "
<coripp. johann. 3.241>	et summo de monte ruit. perterruit omnes 
<coripp. johann. 3.242>	casus et ille duces. raptantur signa retrorsum 
<coripp. johann. 3.243>	"uersa fuga. non campus erat, quo currere posset "
<coripp. johann. 3.244>	"liber equus, laxisque leuis transiret habenis."
<coripp. johann. 3.245>	per rupes scopulosque metu perque ardua montis 
<coripp. johann. 3.246>	"saxa cadunt, seseque suo iam pondere mergunt. "
<coripp. johann. 3.247>	"fata premunt miseros, currens et territat hostis, "
<coripp. johann. 3.248>	ardet et insequitur. cunctis de partibus ingens 
<coripp. johann. 3.249>	"turba cadit, seseque suis per pectora telis"
<coripp. johann. 3.250>	transfodiunt. alii ueniunt in tela cadentum 
<coripp. johann. 3.251>	"praecipites, alios pondus ciuile repellit. "
<coripp. johann. 3.252>	sic pariter turbata ruunt de montibus altis 
<coripp. johann. 3.253>	agmina densa uirum. mistis uectator et armis 
<coripp. johann. 3.254>	"fortis equus, rapidi iactatus turbine cursus,"
<coripp. johann. 3.255>	"confluit, et dominum uasto sub pondere frangit. "
<coripp. johann. 3.256>	"ceu glaucam ueniens grando destringit oliuam, "
<coripp. johann. 3.257>	"arboris excutiens concusso uertice fructus, "
<coripp. johann. 3.258>	tunc pariter praeceps ad terram pondere nimbi 
<coripp. johann. 3.259>	"et tener excutitur, quassatus grandine, ramus."
<coripp. johann. 3.260>	"non uirtus inimica uiros, sed fata premebant "
<coripp. johann. 3.261>	"inuida, quae tantam properabant perdere gentem."
<coripp. johann. 3.262>	"hinc acies confracta redit, regemque trementem, "
<coripp. johann. 3.263>	annorum fessum numero casumque pauentem 
<coripp. johann. 3.264>	"deicit, et sceptrum saeuo dedit inde tyranno."
<coripp. johann. 3.265>	"tunc doluit princeps dirupto foedere regni, "
<coripp. johann. 3.266>	tunc Libyam solitis quaesiuit Roma triumphis. 
<coripp. johann. 3.267>	sed tamen in modico perierunt tempore cladis 
<coripp. johann. 3.268>	multa satis. dirum senserunt omnia bellum. 
<coripp. johann. 3.269>	namque inter gemmas pressa est tunc Afnica pestes.
<coripp. johann. 3.270>	"hinc feruens bellum, spolians premit inde tyrannus. "
<coripp. johann. 3.271>	subtrahit a miseris almae fortuna salutis
<coripp. johann. 3.272>	"praesidium, mortemque alterno Marte minatur."
<coripp. johann. 3.273>	quem fugiant? qua parte cadant? praedantur ubique. 
<coripp. johann. 3.274>	terror ubique uiris. saeuas sic tota per illas
<coripp. johann. 3.275>	"maxima terrarum est Libye nudata rapinas,"
<coripp. johann. 3.276>	"ut perit in dubiis puppes, heu, naufraga uentis. "
<coripp. johann. 3.277>	Poenorum has pestes solito miseratus ademit 
<coripp. johann. 3.278>	"more pius princeps, Afris solacia fessis"
<coripp. johann. 3.279>	"summa ferens, uictorque malum deiecit utrumque"
<coripp. johann. 3.280>	Sidonios patres titulis melioribus augens. 
<coripp. johann. 3.281>	"uestra manus miseros, mortis de faucibus Afros "
<coripp. johann. 3.282>	"eripuit, fessisque iugum crudele retraxit."
<coripp. johann. 3.283>	Africa surrexit uestris erecta triumphis.
<coripp. johann. 3.284>	gaudia post luctus terrae donastis amicae.
<coripp. johann. 3.285>	", dum premitis gentes, totum dum uincitis orbem. "
<coripp. johann. 3.286>	intremuere feri uestra uirtute subacti.
<coripp. johann. 3.287>	"Maurorum tunc bella duces, tunc proelia quisque "
<coripp. johann. 3.288>	"uestra pauens, alacer frenos et iura cucurrit "
<coripp. johann. 3.289>	principis ultro pati. florens haec gaudia sensit
<coripp. johann. 3.290>	"nostra decem tellus plenos laxata per annos, "
<coripp. johann. 3.291>	"et, quamuis fuerint fato pellente rebelles,"
<coripp. johann. 3.292>	"ante magis cecidit, quam praedam tolleret, hostis. "
<coripp. johann. 3.293>	non mentis consensit tunc Africa bellum. 
<coripp. johann. 3.294>	"te uigilante, pater, spectauit Leucada pugnas"
<coripp. johann. 3.295>	"uirtutemque tuam. pinguescunt sanguine campi, "
<coripp. johann. 3.296>	"ossibus albescunt, feriuntur uomere rapta "
<coripp. johann. 3.297>	ex humeris capita et sparsi per gramina trunci. 
<coripp. johann. 3.298>	ense tuo cunctis notum est quid gesseris illo 
<coripp. johann. 3.299>	"Marte, fauente deo. tantis signare tropaeis"
<coripp. johann. 3.300>	"quis potuit campos? ornasti, magne, decorans "
<coripp. johann. 3.301>	et Solomoniacos auxisti saepe triumphos.
<coripp. johann. 3.302>	asper et ille semel bellum temptauit Iaudas
<coripp. johann. 3.303>	"et tulit, ante tamen campos quam uidit apertos, "
<coripp. johann. 3.304>	et mediis tremuit Romanos currere siluis.
<coripp. johann. 3.305>	at Stutias orsus nostra de parte duellum. 
<coripp. johann. 3.306>	"haec nobis, haec ira fuit. haec addita rebus "
<coripp. johann. 3.307>	cura nefanda piis. bellum ciuile reuixit. 
<coripp. johann. 3.308>	tunc Carthago feras dirupto foedere praedas 
<coripp. johann. 3.309>	sensit et infandum non aequo Marte periclum.
<coripp. johann. 3.310>	sed tamen hic celeri deuictus tempore cessit. 
<coripp. johann. 3.311>	"hunc Membressa suis uidit concurrere campis, "
<coripp. johann. 3.312>	"hunc eadem petiisse fugam, cum maximus hostes "
<coripp. johann. 3.313>	fudisset modicis uictor Belisarius armis.
<coripp. johann. 3.314>	"te quoque per medias uidit Victoria pugnas, "
<coripp. johann. 3.315>	fortis et irruptis truncabas agmina castris
<coripp. johann. 3.316>	"ense graui, similique uiros uirtute necabas "
<coripp. johann. 3.317>	Gerrnano spargente ferum uictumque tyrannum. 
<coripp. johann. 3.318>	"te Cellas Vatari miro spectabat amore,"
<coripp. johann. 3.319>	te Autenti saeuos mactantem uiderat hostes.
<coripp. johann. 3.320>	tunc facta est nostrae requies pinguissima terrae. 
<coripp. johann. 3.321>	"non bellum, non praedo rapax, non miles auarus "
<coripp. johann. 3.322>	rustica tecta subit. temptatur nulla supellex. 
<coripp. johann. 3.323>	omnia plena bonis Libyae. pax tuta per orbem. 
<coripp. johann. 3.324>	tunc fecunda Ceres. tunc laetus pampinus uuis
<coripp. johann. 3.325>	pictaque gemmiferis arbor splendebat oliuis. 
<coripp. johann. 3.326>	miles et in propriis laetatus sedibus insons. 
<coripp. johann. 3.327>	cultor in omni parte suas plantare nouellas 
<coripp. johann. 3.328>	"coeperat, et ductos iungens ad aratra inuencos "
<coripp. johann. 3.329>	"arua serebat ouans, placidusque a monte canebat."
<coripp. johann. 3.330>	ausus et ad lunam laetus cantare uiator.
<coripp. johann. 3.331>	diues opum pax pinguis erat. mercator ubique 
<coripp. johann. 3.332>	quisque canit. resonant securis carmina terris 
<coripp. johann. 3.333>	"dulcia uoxque leuis. gaudens hinc cantat arator, "
<coripp. johann. 3.334>	inde uiator ouans. mulcebant ergo Camenae
<coripp. johann. 3.335>	et uariis hominum releuabant pectora Musis. 
<coripp. johann. 3.336>	"libertas iam plena fuit, sed tempore paruo. "
<coripp. johann. 3.337>	inuida sunt misero fatorum stamina mundo. 
<coripp. johann. 3.338>	"cur, Lachesis, hominum tenui pendentia filo "
<coripp. johann. 3.339>	fata tenes ? leuiter pellis. iam rumpitur orbis.
<coripp. johann. 3.340>	fortibus aut aeris referes ferrique catenis.
<coripp. johann. 3.341>	"cuncta mouens terror premeret, non rumperet ira."
<coripp. johann. 3.342>	iamque nouas melior reparauerat Africa uires
<coripp. johann. 3.343>	atque hominem uastare genus mundumque labantem 
<coripp. johann. 3.344>	coeperat. his nostris ueniens feruebat in oris.
<coripp. johann. 3.345>	"nunquam audita fuit mortis tam tristis imago, "
<coripp. johann. 3.346>	"non orbis nouitate rudis, non tempore Pyrrhae. "
<coripp. johann. 3.347>	nam miseros monstris conturbans letifer annus 
<coripp. johann. 3.348>	miscuerat superis manes. seseque uidebant
<coripp. johann. 3.349>	uulnera diuinis homines hausisse sagittis.
<coripp. johann. 3.350>	tum uarias pestes una consurgere terra
<coripp. johann. 3.351>	aspectusque feros. iam nullus terror acerbis 
<coripp. johann. 3.352>	"mortibus. haud leto metuens sua lumina clausit, "
<coripp. johann. 3.353>	agitas si qua ruit. lacrimis priuatur amaris 
<coripp. johann. 3.354>	"humanum genus, et plangentia lumina non sunt,"
<coripp. johann. 3.355>	dum sibi quisque timet. nullus tunc reddidit ullum 
<coripp. johann. 3.356>	funeris obsequium. sonuit non luctus in urbe. 
<coripp. johann. 3.357>	"non sponsus sponsam fleuit, non nupta maritum."
<coripp. johann. 3.358>	nulla parens natos doluit natiue parentem.
<coripp. johann. 3.359>	o male corda nouam nusquam plangentia mortem !
<coripp. johann. 3.360>	"iustitium meruit, sed nullis lumina tectis "
<coripp. johann. 3.361>	effundunt lacrimas. uilis mors omnibus illa. 
<coripp. johann. 3.362>	iam Libycis uacuae cessabant ciuibus urbes. 
<coripp. johann. 3.363>	rarus et in multis domibus uix unus oberrans 
<coripp. johann. 3.364>	diuitias longa quaerebat lite parentis.
<coripp. johann. 3.365>	"immeritus iam plenus opum, qui mille parentum "
<coripp. johann. 3.366>	"heres erat, non notus auis patrimonia, fructus, "
<coripp. johann. 3.367>	argentum uestesque simul flauumque metallum 
<coripp. johann. 3.368>	"abstulit, et tantis impleuit praedia rebus "
<coripp. johann. 3.369>	insaturus. magnis cumulata est arca sacellis.
<coripp. johann. 3.370>	et tamen ardor inops nunquam satiatur auaris. 
<coripp. johann. 3.371>	"coniugiis caluere nouis, uiduasque potentes "
<coripp. johann. 3.372>	accipiunt. nullis uirgo quaesita maritis. 
<coripp. johann. 3.373>	"coniugis ob nummos defuncti quaeritur uxor, "
<coripp. johann. 3.374>	"(uirginibus dos parua datur) , si tempore diro"
<coripp. johann. 3.375>	nulla maritales curauit reddere luctus.
<coripp. johann. 3.376>	"hinc fora cuncta patent, et tristes surgere lites "
<coripp. johann. 3.377>	incipiunt. saeuit toto discordia mundo 
<coripp. johann. 3.378>	iurgia saeua mouens. pietas omnino recessit. 
<coripp. johann. 3.379>	iustitiam nullus compuncta mente secutus.
<coripp. johann. 3.380>	Inde est quod miseris ira dictante flagella 
<coripp. johann. 3.381>	"omnipotens genitor, dilato tempore nullo, "
<coripp. johann. 3.382>	"addidit, et lites cunctis iratus ademit. "
<coripp. johann. 3.383>	erigit a nostris nascentem finibus hostem. 
<coripp. johann. 3.384>	hic fratris mortem concussa mente dolebat.
<coripp. johann. 3.385>	"sed uirtus non ulla fuit, qua surgere posset. "
<coripp. johann. 3.386>	"dum tamen occultum conseruant pectora bellum, "
<coripp. johann. 3.387>	militis innumeras fatum miserabile sensit 
<coripp. johann. 3.388>	diminuisse manus. gentes non laesit amaras 
<coripp. johann. 3.389>	"Martis amica lues. metuens tamen ille cauebat,"
<coripp. johann. 3.390>	ne mala praedatae caperet contagia terrae. 
<coripp. johann. 3.391>	"ast ubi pulsa lues, Martis succedere feruor "
<coripp. johann. 3.392>	"coepit, et infandas acies ad bella coegit. "
<coripp. johann. 3.393>	misit ad extremas Libyae sitientis harenas. 
<coripp. johann. 3.394>	sole ubi tellurem nimio siccauerat olim
<coripp. johann. 3.395>	fulmine deiectus Phaethon populosque malignos 
<coripp. johann. 3.396>	edocuit nostrisque impleuit cladibus ora.
<coripp. johann. 3.397>	iamque ferae gentes Libycum funduntur in axem. 
<coripp. johann. 3.398>	raptor ubique furens per nostras currere terras 
<coripp. johann. 3.399>	"et uastare casas, ignemque immittere tectis"
<coripp. johann. 3.400>	"incipit, et flammis succendere feruidus urbes."
<coripp. johann. 3.401>	"ut Solomon uidit tantum consurgere bellum, "
<coripp. johann. 3.402>	Romanas acies cunctis de partibus actas 
<coripp. johann. 3.403>	"contrahit, aduersis properans concurrere fatis. "
<coripp. johann. 3.404>	"ilicet infausto mandatur pagina cursu,"
<coripp. johann. 3.405>	"et ruit ecce uolans, aequo non Marte coactus, "
<coripp. johann. 3.406>	"Maurorum ductor, miseri Solomonis amicus "
<coripp. johann. 3.407>	"Romanis rebus nimium semperque fidelis, "
<coripp. johann. 3.408>	Cusina Mastracianis secum uiribus ingens.
<coripp. johann. 3.409>	"qui Tripolis tunc ductor erat, conuenit et audax"
<coripp. johann. 3.410>	Pelagius. sed gentiles durosque Mecales 
<coripp. johann. 3.411>	secum ad bella trahens fessis non uiribus ibat. 
<coripp. johann. 3.412>	Ifuraces fictos suscepit nescius artis.
<coripp. johann. 3.413>	"mens obscura manet, quotiens, Fortuna, minaris. "
<coripp. johann. 3.414>	"heu, Solomon miserande, tuis hos iungere castris"
<coripp. johann. 3.415>	debueras. tractus uersis contraria fatis 
<coripp. johann. 3.416>	semper agit. nullus poterit uitare quod instat.
<coripp. johann. 3.417>	ultima iamque dies nostras peruenerat oras. 
<coripp. johann. 3.418>	iam Libyam minitans properabat perdere fatum. 
<coripp. johann. 3.419>	congreditur mediis commiscens proelia siluis
<coripp. johann. 3.420>	"impauidus fidensque suis. iam uicerat hostes, "
<coripp. johann. 3.421>	iamque acies aduersa fugax aduertere terga
<coripp. johann. 3.422>	"coeperat atque metu, feruens iamque ipse per hostes "
<coripp. johann. 3.423>	"currit et euersas sequitur per deuia turmas, "
<coripp. johann. 3.424>	cum subito dirupta fides. Fortuna retorsit
<coripp. johann. 3.425>	"uultus retro suos, Lachesis tune stamina rupit, "
<coripp. johann. 3.426>	laesaque peruersas retulit Victoria pinnas. 
<coripp. johann. 3.427>	inuenere suum tunc tristia fata ministrum. 
<coripp. johann. 3.428>	Guntarith infelix nostrum conterruit agmen. 
<coripp. johann. 3.429>	funditus hic potuit Romanas uertere uires.
<coripp. johann. 3.430>	"non uictum fortuna, minax non presserat hostis. "
<coripp. johann. 3.431>	non metus acer agens. sed uertens mente maligna 
<coripp. johann. 3.432>	signa refert fugitque. fuga quem uidit ut omnis
<coripp. johann. 3.433>	"uersa cohors trepidum, sequitur, campisque magistrum "
<coripp. johann. 3.434>	deserit in mediis miscentem proelia fossis.
<coripp. johann. 3.435>	haec fors dura nouas tunc hostibus addidit iras 
<coripp. johann. 3.436>	"uirtutemque simul, nostris letumque metumque "
<coripp. johann. 3.437>	"ohscenamque fugam, turpi quae perdere gentes "
<coripp. johann. 3.438>	Marte solet. sequitur densis iam fortior armis 
<coripp. johann. 3.439>	hostis acerba furens. ipse impendente tumultu
<coripp. johann. 3.440>	"occidit, heu, duris transfixo pectore telis "
<coripp. johann. 3.441>	immeritus Solomon. tunc omnis uertitur ordo. 
<coripp. johann. 3.442>	Martis more furens nullus iam rebus amicus 
<coripp. johann. 3.443>	"mansit, sed praedam rapiens per bella cucurrit"
<coripp. johann. 3.444>	omnis amica manus. fleuit tunc tristis arator
<coripp. johann. 3.445>	disiunctos fugiens hostes rapuisse iuuencos.
<coripp. johann. 3.446>	"tunc omnes periere domus, tunc cuncta supellex. "
<coripp. johann. 3.447>	nec solus pauper casu concussus in illo 
<coripp. johann. 3.448>	succubuit. diues pariter cum paupere mersus. 
<coripp. johann. 3.449>	"post Solomonis opes libertas facta rapinis, "
<coripp. johann. 3.450>	nec pars ulla fuit belli secura maligni. 
<coripp. johann. 3.451>	raptor ubiquc furens urbes succendit et agros. 
<coripp. johann. 3.452>	"nec seges aut arbor, flagrans quae soluitur igne, "
<coripp. johann. 3.453>	"sola perit. quae peste carent, armenta peredit. "
<coripp. johann. 3.454>	omnis et a dominis calcata est Africa Mauris.
<coripp. johann. 3.455>	"pro dolor ! in campis acies iam sistere nulla, "
<coripp. johann. 3.456>	nec potuit clausos miles defendere muros. 
<coripp. johann. 3.457>	irascente deo traduntur cuncta rapinis.
<coripp. johann. 3.458>	perfidus et Stutias iterum per bella cucurrit 
<coripp. johann. 3.459>	"Antala dominante suo, meruitque tyrannus "
<coripp. johann. 3.460>	omnia sub domino praedans discurrere Mauro.
