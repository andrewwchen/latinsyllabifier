<coripp. johann. 4.1>	"Dum placet infandi nomen memorare tyranni, "
<coripp. johann. 4.2>	"surgit ab internis, conturbans ossa, medullis "
<coripp. johann. 4.3>	durior ecce dolor. confusa mente retardor 
<coripp. johann. 4.4>	tot clades memorare ducum casusque meorum
<coripp. johann. 4.5>	atque meos. miles trepidos non fidus adegit 
<coripp. johann. 4.6>	tradere signa malis. longum est narrare ruinam: 
<coripp. johann. 4.7>	sed memorem certis bellorum crimina uerbis.
<coripp. johann. 4.8>	"Dux erat obsessae seruator Himerius urbis, "
<coripp. johann. 4.9>	moenia clausa tuens et celsas milite turres.
<coripp. johann. 4.10>	"e mediis miseros traxit fallacia muris,"
<coripp. johann. 4.11>	et Mauris seruire dedit. namque urbi sedenti 
<coripp. johann. 4.12>	"blandior infausto mandatur epistola uersu, "
<coripp. johann. 4.13>	nomine scripta ducis; milesque Sinonius intrans 
<coripp. johann. 4.14>	"esse Iohannis ait. legimus mandata tyranni,"
<coripp. johann. 4.15>	credentes mandata ducis. nos saepe per illam 
<coripp. johann. 4.16>	"hortatur mediis, ceu dux, occurrere campis "
<coripp. johann. 4.17>	et pariter sparsas Maurorum euertere fossas. 
<coripp. johann. 4.18>	attollunt animos confusa mente tribuni; 
<coripp. johann. 4.19>	signa mouenda damus. tacita uelocius aura
<coripp. johann. 4.20>	"egreditur dux ipse simul, noctisque per umbram "
<coripp. johann. 4.21>	currit eques sociis festinus iungere signa ; 
<coripp. johann. 4.22>	seque putant tardasse uiri. tunc ante cucurrit
<coripp. johann. 4.23>	"impius ille Sinon, gentesque dolosque parauit. "
<coripp. johann. 4.24>	extulit igniuagos gelidis ut maestus ab undis 
<coripp. johann. 4.25>	"Phoebus equos, patuere doli. tunc signa tyranni "
<coripp. johann. 4.26>	"uidimus, heu, miseri nostris occurrere signis, "
<coripp. johann. 4.27>	et totis rabidos campis feruescere Mauros. 
<coripp. johann. 4.28>	nos pauidum reuocare pedem : nam sistere contra 
<coripp. johann. 4.29>	quis poterat ? sequitur pauidas per prata cateruas
<coripp. johann. 4.30>	"Antalas Stutiasque furens. uia nulla salutis, "
<coripp. johann. 4.31>	et densus trepidos urgens circumuolat hostis.
<coripp. johann. 4.32>	"mors erat ante oculos, et opem fors dura negabat. "
<coripp. johann. 4.33>	o utinam medio iacuissent funera campo ! 
<coripp. johann. 4.34>	dedecus indignum nostris procul esset ab armis.
<coripp. johann. 4.35>	erectus medius felici Marte Iohannes
<coripp. johann. 4.36>	"occubuit : fastus domini non pertulit hostis, "
<coripp. johann. 4.37>	sorte pari enses nec timuit captiuus heriles. 
<coripp. johann. 4.38>	ergo per extensos fugiens compellitur agros 
<coripp. johann. 4.39>	"currere fortis equus. crebro sonat ungula cornu,"
<coripp. johann. 4.40>	atque feris pauidos urget de montibus hostes. 
<coripp. johann. 4.41>	ardua castra gerit : campis Cebar addit apertis. 
<coripp. johann. 4.42>	huc miseranda manus frenos deflexit equorum. 
<coripp. johann. 4.43>	"cum miseri tenuere Mileu castella tribuni, "
<coripp. johann. 4.44>	dixerat et medius; nec nobis claudere portas
<coripp. johann. 4.45>	"cura fuit. tutamus equos, pugnaque pedestri "
<coripp. johann. 4.46>	"cingimur, et tectis uenientes pellimus postes. "
<coripp. johann. 4.47>	"irruerant gemini turba coeunte tyranni, "
<coripp. johann. 4.48>	Languantanque cohors et densis Naffur in armis. 
<coripp. johann. 4.49>	"tunc Stutias, saeuum fingens compescere bellum,"
<coripp. johann. 4.50>	in medias acies stricto uolat igneus ense. 
<coripp. johann. 4.51>	"admonet arte feros campis desistere Mauros, "
<coripp. johann. 4.52>	et cohibet sumptas infandis uocibus iras. 
<coripp. johann. 4.53>	"discessere locis. stetit improbus aggere celso, "
<coripp. johann. 4.54>	"ceu placidus, blandis nutantia pectora uerbis"
<coripp. johann. 4.55>	"impellens ad bella : simul promittit et urget, "
<coripp. johann. 4.56>	hortaturque uinas uariis ad bella figuris.
<coripp. johann. 4.57>	"nunc minitans, nunc blandus admit. terrore subacti"
<coripp. johann. 4.58>	"proiiciunt sua tela uiri, gentibusque tyranni "
<coripp. johann. 4.59>	"accurrunt celeres, et amica uoce salutant."
<coripp. johann. 4.60>	iudicibus iam nulla salua. quid cuncta referre? 
<coripp. johann. 4.61>	oramus ueniam : datur ilicet. egimus hostes 
<coripp. johann. 4.62>	per uitam iurare suam: fecere coacti. 
<coripp. johann. 4.63>	finximus infandis ueluti seruire tyrannis. 
<coripp. johann. 4.64>	Iustiniana polis saeuis tunc tradita Mauris
<coripp. johann. 4.65>	sorte sub ancipiti. sociorum flectere mentes 
<coripp. johann. 4.66>	post licuit per uerba mihi. Marturius una 
<coripp. johann. 4.67>	consilio maturus erat. campellimus ambo 
<coripp. johann. 4.68>	nutantes animos propriis se reddere signis. 
<coripp. johann. 4.69>	assensere uiri : castris sensere malignis
<coripp. johann. 4.70>	paulatim tentare fugam. me noctis amicae 
<coripp. johann. 4.71>	"eripiunt trepidum, turba comitante, tenebrae; "
<coripp. johann. 4.72>	perueniensque meas uidi cum coniuge sedes. 
<coripp. johann. 4.73>	deserit infandos fugiens Marturius hostes.
<coripp. johann. 4.74>	"post sequitur miles. uoluit quicutique, remansit."
<coripp. johann. 4.75>	lustiniana polis nocturnis panditur armis : 
<coripp. johann. 4.76>	proditione pia ciuis patefecit amicus.
<coripp. johann. 4.77>	hic iuga non potuit saeui sufferre tyranni. 
<coripp. johann. 4.78>	signa tamen clausis seruabant publica muris. 
<coripp. johann. 4.79>	"nec potuit quisquam, campo congressus aperto,"
<coripp. johann. 4.80>	hostilem tentare manum; nec cedere ductor 
<coripp. johann. 4.81>	"iam uoluit socios, Stutia uiuente maligno."
<coripp. johann. 4.82>	"Africa dum tantis urgetur fessa periclis, "
<coripp. johann. 4.83>	Ariobindeis fulserunt aequora proris. 
<coripp. johann. 4.84>	aduentu stupuere ducis; gens territa cessit
<coripp. johann. 4.85>	Languantan terris. utinam non ille penates 
<coripp. johann. 4.86>	Poenorum uidisset iners! tunc Africa clades 
<coripp. johann. 4.87>	persensit grauiore malo saeuasque rapinas
<coripp. johann. 4.88>	inter utrumque ducem. nescit commissa potestas 
<coripp. johann. 4.89>	aequales sufferre duos : censortis amicum
<coripp. johann. 4.90>	saecula nulla ferunt. sic nos exempla priorum 
<coripp. johann. 4.91>	ipsa docent. primi sequitur pes mota secundus 
<coripp. johann. 4.92>	"crura pedis; ritum capitis sua membre secuntur, "
<coripp. johann. 4.93>	et proprii generis fructum dant arbore rami.
<coripp. johann. 4.94>	mundus adhuc rudis et paruis uix laetus aristis
<coripp. johann. 4.95>	non potuit portare duos; non maxima rerum. 
<coripp. johann. 4.96>	"Roma, nouos proprio quae sanxit sanguine muros. "
<coripp. johann. 4.97>	aemula diuiditur confuse mente uoluntas ; 
<coripp. johann. 4.98>	despiciensque parem discors permansit uterque. 
<coripp. johann. 4.99>	diuiditur geminas inter res publica partes:
<coripp. johann. 4.100>	quisque suos tenuere duces dumque ille superbus 
<coripp. johann. 4.101>	"se primum esse putat, non se tamen ille secundum, "
<coripp. johann. 4.102>	Africa barbaricis planxit nudata rapinis. 
<coripp. johann. 4.103>	"ductorum iussu, merito fortisque Iohannis,"
<coripp. johann. 4.104>	tentauere feros aequis non partibus hostes :
<coripp. johann. 4.105>	sed uicti petiere fugam. discordia mentis 
<coripp. johann. 4.106>	uicit amare uiros. rursus dux ipse Iohannes 
<coripp. johann. 4.107>	signa mouens densos iuit moriturus in hostes. 
<coripp. johann. 4.108>	"confisus uirtute sua, fortesque tribunos"
<coripp. johann. 4.109>	"secum ad bella trahens, tantis concurrere monstris"
<coripp. johann. 4.110>	non timuit. durae contempsit uulnera mortis 
<coripp. johann. 4.111>	pro patria contentus amor. persensit ut hostis 
<coripp. johann. 4.112>	"aduentum properare feri, non segnior ille"
<coripp. johann. 4.113>	"(sponte petit mortem) campis sua signa locauit, "
<coripp. johann. 4.114>	et sociis sic fretus ait. 'contemnere uitam
<coripp. johann. 4.115>	"pro patria, haec est uita magis. mors lege tonantis "
<coripp. johann. 4.116>	"humano lata est generi, nec praeterit ullum : "
<coripp. johann. 4.117>	nam ueniet quocunque modo. sed mortis honestae 
<coripp. johann. 4.118>	summus honor summusque fauor dulcisque cupido est. 
<coripp. johann. 4.119>	"hostis adest, socii. quotiens fugiemus amicum"
<coripp. johann. 4.120>	Martis opus? quotiens fugitiuos rideat hostis 
<coripp. johann. 4.121>	"imbellesque putet? nunc est tentare quid instat, "
<coripp. johann. 4.122>	nunc uirtutis opus. semper mihi cognita uirtus 
<coripp. johann. 4.123>	"uestra, uiri, semperque fides. cousurgite, ciues "
<coripp. johann. 4.124>	"Romani, pro laude pii gentesque superbas"
<coripp. johann. 4.125>	frangite. iam tantum ducibus remouete pudorem. 
<coripp. johann. 4.126>	fac nos uelle fugam: fugitiuos conterit hostis 
<coripp. johann. 4.127>	"feminea nunc morte uiros. conuertite mentes, "
<coripp. johann. 4.128>	et procul a nostris discedat dedecus umbris. 
<coripp. johann. 4.129>	o utinam ferus ille meis occurreret armis
<coripp. johann. 4.130>	"nunc Stutias, ipsumque mihi fortuna dedisset! "
<coripp. johann. 4.131>	"aut simul alterno patuissent pectora ferro, "
<coripp. johann. 4.132>	et raperet fors saeua duos; aut corpus arundo 
<coripp. johann. 4.133>	uulnere letali fixisset saeua tyranni.
<coripp. johann. 4.134>	"uel mecum pariter, si sic mea fata minantur, "
<coripp. johann. 4.135>	crimine ciuilis careat res publica belli.'
<coripp. johann. 4.136>	"Dum mouet ille uiros, inimicis improba signis "
<coripp. johann. 4.137>	ecce acies Massyla ruit; ripisque propinqui 
<coripp. johann. 4.138>	"fluminis, arte doli, longo stetit ordine compta. "
<coripp. johann. 4.139>	tunc primum uolucres pugnam mouere sagittae:
<coripp. johann. 4.140>	impia pennato finguntur corpora ferro.
<coripp. johann. 4.141>	trans fluuium cedens acies inimica retrorsum 
<coripp. johann. 4.142>	"flexit equos : sequitur, densis et Rumina telis "
<coripp. johann. 4.143>	"perrumpit leuitate sua, non ille periclum, "
<coripp. johann. 4.144>	"non mortem metuens iter inremeabile transit,"
<coripp. johann. 4.145>	"inuaditque uiros, ueluti uastator acerbes, "
<coripp. johann. 4.146>	"diripiens armenta leo taurosque feroces,"
<coripp. johann. 4.147>	hunc fugat hunc mactat. currit dispersus ubique 
<coripp. johann. 4.148>	grex pauitans pastorque fugax. furit ille cruentis 
<coripp. johann. 4.149>	"dentibus, et latos frangit manditque per agros."
<coripp. johann. 4.150>	Massylas acies sic dux uirtute Iohannes 
<coripp. johann. 4.151>	"turbabat, mediis prosternens funera campis. "
<coripp. johann. 4.152>	hunc imitata cohors gladiis fugitiua perurget 
<coripp. johann. 4.153>	agmina transfodiens. uolat igneus aequore toto 
<coripp. johann. 4.154>	"cum sociis dux ipse furens, Maurosque fugaces"
<coripp. johann. 4.155>	persequitur ceu uictor ouans. iam sanguine multo 
<coripp. johann. 4.156>	arma calent; rubrum gestat iam dextera ferrum 
<coripp. johann. 4.157>	pugnax militis atque ducis. pro sortis iniquae 
<coripp. johann. 4.158>	triste nefas ! o grande malum ! iam cesserat hostis 
<coripp. johann. 4.159>	"uictus, et aduersas passim per prata cateruas"
<coripp. johann. 4.160>	"sternebat Romanus eques uictorque necabat, "
<coripp. johann. 4.161>	cura subito Stutias mediis e uallibus atrox 
<coripp. johann. 4.162>	"signa mouens inimica ruit, crimenque Latini "
<coripp. johann. 4.163>	nominis Hermogenes pariter Taurusque feruntur. 
<coripp. johann. 4.164>	"hos sequitur Romana manus, non nostra, rebelles."
<coripp. johann. 4.165>	tunc iterum miseris pariter concurrere telis
<coripp. johann. 4.166>	et bellum ciuile datum est. cognata petuntur 
<coripp. johann. 4.167>	"pectora, cognatis funduntur uiscera dextris. "
<coripp. johann. 4.168>	magnanimus Stutiae oognouit signa Iohannes 
<coripp. johann. 4.169>	"primus, et inflexo contra stetit acrior arcu;"
<coripp. johann. 4.170>	"at socii petiere fugam, faciemque furentis "
<coripp. johann. 4.171>	nec potuere pati. neruo tamen ille sagittam 
<coripp. johann. 4.172>	"imposuit, ductamque sua grauitate remisit ; "
<coripp. johann. 4.173>	perque femur duri transiuit arundo tyranni 
<coripp. johann. 4.174>	"confringens os pulsa feri, mollesque medullas"
<coripp. johann. 4.175>	" contigit, et mersae rubuerunt sanguine pinnae. "
<coripp. johann. 4.176>	"emicat inde cruor, uestesque aspergit heriles. "
<coripp. johann. 4.177>	"saucius at Stutias, letali uulnere uictus,"
<coripp. johann. 4.178>	flexit equum post terga fugax. hunc morte cadentem 
<coripp. johann. 4.179>	"suscipiunt socii, densaque sub arbore ponunt."
<coripp. johann. 4.180>	Respiciens uictor socios per prata fugaces 
<coripp. johann. 4.181>	uidit; et immensus duris dolor ossibus arsit. 
<coripp. johann. 4.182>	tunc tristis casumque dolens est uoce secutus. 
<coripp. johann. 4.183>	"'quem fugitis, socii ? uestra est uictoria, ciues. "
<coripp. johann. 4.184>	iam Stutias nostra confixus arundine bellum
<coripp. johann. 4.185>	"deseruit, prostratus humi. conuertite signa. "
<coripp. johann. 4.186>	quo ruitis ? quo uos fatum miserabile ducit ? 
<coripp. johann. 4.187>	"heu, uirtus Romana, peris !' sic uocibus ille "
<coripp. johann. 4.188>	culpabat pauidas fatorum sorte cateruas. 
<coripp. johann. 4.189>	sed nullus post terga redit. Maurusia uirtus
<coripp. johann. 4.190>	"persequitur, trepidosque super tot milia currunt."
<coripp. johann. 4.191>	"Alueus amnis erat mediis praeruptus in aruis, "
<coripp. johann. 4.192>	utraque cognatae dirimens confinia terrae. 
<coripp. johann. 4.193>	"incidit hic fugitiua manus, mortisque pauore "
<coripp. johann. 4.194>	per ripas fossasque cadit. miserabile letum
<coripp. johann. 4.195>	"nascitur. heu, miseros pondus ciuile perurget "
<coripp. johann. 4.196>	hostilisque metus ! multos in tela cadentum 
<coripp. johann. 4.197>	impetus ipse dedit: propriis modo pectora contis 
<coripp. johann. 4.198>	transfodiunt; dominumque supercrepitante ruina 
<coripp. johann. 4.199>	fortis equus ueniens immani pondere frangit.
<coripp. johann. 4.200>	sic periit miseranda manus uictique tribuni.
<coripp. johann. 4.201>	#NAME?
<coripp. johann. 4.202>	"uix potuit tentare fugam, moriturus in hostes "
<coripp. johann. 4.203>	cum parua ruit ille manu. fortuna salutem 
<coripp. johann. 4.204>	"praestitit audenti, duraque e morte leuauit."
<coripp. johann. 4.205>	Interea Stutias anima fugiente dolebat. 
<coripp. johann. 4.206>	paenituit bellasse ferum : suspiria ducit
<coripp. johann. 4.207>	"cum gemitu, seseque dolens sic increpat ipse. "
<coripp. johann. 4.208>	'quae mihi bellandi fuerat tam dira uoluptas ? 
<coripp. johann. 4.209>	cur rerum ingratus domino nunquamque fidelis ?
<coripp. johann. 4.210>	"infelix uirtute mea ! modo paenitet ista,"
<coripp. johann. 4.211>	"dum miserum, mors saeua, trahis. reddam, improba, poenas "
<coripp. johann. 4.212>	quas merui. Furiis socius Catilina cruentis 
<coripp. johann. 4.213>	"exagitatus adest. uideo iam Tartara fundo, "
<coripp. johann. 4.214>	flammarumque globos et dira incendia uolui.
<coripp. johann. 4.215>	perfidiae meritum cum durae crimine mortis
<coripp. johann. 4.216>	hoc mihi bella ferunt. doleant caueantque Latini 
<coripp. johann. 4.217>	"has poenas, rebusque fidem dominisque reseruent.' "
<coripp. johann. 4.218>	dixit; et infelicem animam mors impia clausit.
<coripp. johann. 4.219>	"Occidit ut Stutias, quanquam ducis esset acerbus"
<coripp. johann. 4.220>	"morte dolor populo, Romanis crescere uirtus "
<coripp. johann. 4.221>	"coeperat, et campos acies iam nostra petebat. "
<coripp. johann. 4.222>	"Guntarich en iterum peruersa mente malignus, "
<coripp. johann. 4.223>	"perfidus, infelix, atrox, insulsus, adulter,"
<coripp. johann. 4.224>	"praedo, homicida, rapax, bellorum pessimus auctor,"
<coripp. johann. 4.225>	"ductorem incautum crudelibus occupat armis,"
<coripp. johann. 4.226>	"oppressumque dolo rapuit, iuransque fefellit._ "
<coripp. johann. 4.227>	principis haut illum tanti reuerentia mouit; 
<coripp. johann. 4.228>	sumere nec timuit bellum nomenque tyranni. 
<coripp. johann. 4.229>	"quas Tyrii clades, quae saeua pericula passi"
<coripp. johann. 4.230>	"sub gladio iacuere graui, sed tempore paruo-: "
<coripp. johann. 4.231>	nam breuiata dies infanda et pessima regni est. 
<coripp. johann. 4.232>	nam pater ille bonus summis Athanasius Afros 
<coripp. johann. 4.233>	consiliis media rapuit de caede maligni. 
<coripp. johann. 4.234>	hic potuit Libyam Romanis reddere fastis
<coripp. johann. 4.235>	"solus, et infestum leto damnare tyrannum. "
<coripp. johann. 4.236>	Armenius tanti fuerat tunc ille minister
<coripp. johann. 4.237>	consilii. hunc placidus caua grauitate coegit
<coripp. johann. 4.238>	immitem mactare uirum. tentare periclis 
<coripp. johann. 4.239>	non timuit genitor pro libertate senili.
<coripp. johann. 4.240>	"Guntarich infelix, cupiens fera regna tenere, "
<coripp. johann. 4.241>	"Armenios enses saeua inter pocula sensit,"
<coripp. johann. 4.242>	et male consessas maculauit sanguine mensas.
<coripp. johann. 4.243>	"Africa, per tantas periens non ulta rapinas,"
<coripp. johann. 4.244>	sic mersa est. te exspectat inope. succurre gementi :
<coripp. johann. 4.245>	"namque potes, uirtusque tibi iam nota per orbem est, "
<coripp. johann. 4.246>	"et uigilant sensus, et claris dextera factis."""
<coripp. johann. 4.247>	"Talia commemorans referebat bella tribunus, "
<coripp. johann. 4.248>	lumina conturbans lacrimis; Libycasque ruinas 
<coripp. johann. 4.249>	fataque cuncta ducum luctu deflebat amaro.
<coripp. johann. 4.250>	ingemuit ductor concussa mente benignus. 
<coripp. johann. 4.251>	congemuere duces : animis in proelia surgunt 
<coripp. johann. 4.252>	indomitis. dolor atque pudor fera corda fatigat. 
<coripp. johann. 4.253>	"tunc maculis tinxere genas, pallentque rubentque; "
<coripp. johann. 4.254>	nec latet ore furor. cunctantem surgere lucem
<coripp. johann. 4.255>	"iam cupiunt, tardumque iubar noctemque requirunt."
<coripp. johann. 4.256>	Caerula sulcabat dirumpens luce corusca 
<coripp. johann. 4.257>	"Phoebus, et errantes radios per nubila uibrans "
<coripp. johann. 4.258>	lumina sub tremulis spargebat lampadis undis; 
<coripp. johann. 4.259>	surgebatque dies miseris gratissimus Afris.
<coripp. johann. 4.260>	"iamque duces, uariis turbantes uocibus agmen, "
<coripp. johann. 4.261>	urgebant fortesque uiros clarosque tribunos. 
<coripp. johann. 4.262>	"quisque suos hortatur agens : his castra mouere, "
<coripp. johann. 4.263>	"arma parare iubent, iussa spectare magistri. "
<coripp. johann. 4.264>	"signa ferunt ornantque uiri, gaudentque tuentes"
<coripp. johann. 4.265>	prospera discussis ludentia flamina uelis.
<coripp. johann. 4.266>	"at pater exsurgens compuncta mente Iohannes, "
<coripp. johann. 4.267>	"corde pio, genibus nixis et poplite flexo, "
<coripp. johann. 4.268>	"suppliciter geminas tendens cum lumine palmas, "
<coripp. johann. 4.269>	"ore canens haec uerba refert. ""tibi gloria, Christe,"
<coripp. johann. 4.270>	"summe parens hominem, linguis et pectore puro "
<coripp. johann. 4.271>	"rite datur, laudesque libens gratesque resoluo, "
<coripp. johann. 4.272>	"non alium laudare uolo. tu, conditor orbis,"
<coripp. johann. 4.273>	"tu gentes et bella domas, tu conteris arma "
<coripp. johann. 4.274>	impia ; tu nostris solitus succurrere rebus.
<coripp. johann. 4.275>	"aspice succensas duris a gentibus urbes, "
<coripp. johann. 4.276>	"omnipotens, agrosque uide. iam nullus arator "
<coripp. johann. 4.277>	arua colit; lacrimas nullus per templa sacerdos 
<coripp. johann. 4.278>	pro populo iam ferre potest : nam noctibus omnes 
<coripp. johann. 4.279>	"uincula dura ferunt, palmas post terga reuincti."
<coripp. johann. 4.280>	"aspice, sancte pater; nec iam tua fulmina cessent. "
<coripp. johann. 4.281>	sub nostris pedibus Maurorum sterne cateruas; 
<coripp. johann. 4.282>	eripe captiuos saeuis gentibus Afros;
<coripp. johann. 4.283>	Romanosque tuos solite miseratus alumnos
<coripp. johann. 4.284>	"cerne pius, nostrisque fauens fac gaudia luctus."""
<coripp. johann. 4.285>	Haec memorans lacrimis siccas infundit arenas : 
<coripp. johann. 4.286>	"quippe dolor pietasque mouent, mentesque benignas "
<coripp. johann. 4.287>	"conturbant, densisque agitant singultibus artus. "
<coripp. johann. 4.288>	ut bene complacitis consummans omnia uerbis 
<coripp. johann. 4.289>	"conticuit, tunc surgit ouans; riuosque fluentes"
<coripp. johann. 4.290>	"luminibus tergens, placidis iam uultibus heros "
<coripp. johann. 4.291>	"respicit, armatasque iubet properare cohortes. "
<coripp. johann. 4.292>	"ipse capit tumulum, quo summus et altior astans "
<coripp. johann. 4.293>	consilio cunctos releuaret more ministros. 
<coripp. johann. 4.294>	conueniunt lectique duces fortesque tribuni
<coripp. johann. 4.295>	atque suo ueniens condensus in agmine miles. 
<coripp. johann. 4.296>	undique ductorem uallant stipante caterua.
<coripp. johann. 4.297>	non aliter quam examen apes per mutua nexis 
<coripp. johann. 4.298>	"efficiunt pedibus, regem dura saepe secuntur. "
<coripp. johann. 4.299>	arboris aut apicem ductor summumque cacumen
<coripp. johann. 4.300>	aut mediam tenuit contentis frondibus ornum. 
<coripp. johann. 4.301>	"ipse sedet, primusque locum stridore uerendus "
<coripp. johann. 4.302>	eligit; at circum densis exercitus alis
<coripp. johann. 4.303>	"colligitur, regisque sui praecepta capessunt."
<coripp. johann. 4.304>	Armiger interea ueniens de montibus altis
<coripp. johann. 4.305>	ecce uolat; densasque uidens astare cateruas
<coripp. johann. 4.306>	"et celso medium fulgentem colle magistrum,"
<coripp. johann. 4.307>	"alipedis celeris dextra contorsit habenas, "
<coripp. johann. 4.308>	ductoremque petens uolucres per gramina cursus 
<coripp. johann. 4.309>	"corripuit, densum et dirumpens concitus agmen"
<coripp. johann. 4.310>	"fluxit equo, pedibusque boni tunc more magistri "
<coripp. johann. 4.311>	oscula pressa dedit feruens. iamque omnis in illum 
<coripp. johann. 4.312>	"turba coit, causas cupiens cognoscere rerum "
<coripp. johann. 4.313>	responsumque feri referentem audire tyranni. 
<coripp. johann. 4.314>	"et metuunt ne pacem oret, cum dicere iussus"
<coripp. johann. 4.315>	paruit et placido sic coepit Amantius ore.
<coripp. johann. 4.316>	"omnia quae dominus famulo praecepit adimplens, "
<coripp. johann. 4.317>	"gentibus in mediis, portans mandata, cucurri; "
<coripp. johann. 4.318>	perueniensque ferum uidi sub rupe tyrannum 
<coripp. johann. 4.319>	montibus in summis. tunc euocat ille rebelles
<coripp. johann. 4.320>	aere ciens : cursu rapido Maurusia turba 
<coripp. johann. 4.321>	"confluit, et nigrae facies tentoria complent, "
<coripp. johann. 4.322>	ut quondam Ditem moturum proelia diuis 
<coripp. johann. 4.323>	"concilium fecisse ferunt, et mille per amplas"
<coripp. johann. 4.324>	"monstra uias uenisse, Hydram tristemque Megaeram,"
<coripp. johann. 4.325>	"atque Charona senem deserta currere cymba, "
<coripp. johann. 4.326>	Tisiphonem ualidam flammis et pondere pinum 
<coripp. johann. 4.327>	"quassantem, Alecto tortis saeuisse chelydris, "
<coripp. johann. 4.328>	quaeque sub ingenti facies monstrantur Auerno. 
<coripp. johann. 4.329>	"utque ducem ueniens densum circumstetit agmen,"
<coripp. johann. 4.330>	obtulit ipse sedens consessum ex agmine dignis. 
<coripp. johann. 4.331>	ille tamen medius sedit praefectus; et omnis 
<coripp. johann. 4.332>	aspiciens rapido tumidus sic intonat ore.
<coripp. johann. 4.333>	"legatos, proceres, dura et mandata Iohannis "
<coripp. johann. 4.334>	"suscipiens uos nosse uolo, cunctisque loquentem"
<coripp. johann. 4.335>	mandatum monstrare uirum. uos auribus illum 
<coripp. johann. 4.336>	"intentis audite palam; et decernite, si quid "
<coripp. johann. 4.337>	"est animo fixum, pacem bellumne petamus."" "
<coripp. johann. 4.338>	"permisere loqui, digitisque silentia linguis "
<coripp. johann. 4.339>	imposuere suis. docui praecepta iubentis
<coripp. johann. 4.340>	principis et morem : pietas ut magna regentis
<coripp. johann. 4.341>	"omnia contineat, crebro sermone cucurri ;"
<coripp. johann. 4.342>	uirtutem indomitam mista bonitate refoui. 
<coripp. johann. 4.343>	"saepe minas addens, Romanos parcere dixi,"
<coripp. johann. 4.344>	sed tamen et gentes semper fregisse superbas
<coripp. johann. 4.345>	"funditus et ualidos bello pressisse tyrannos, "
<coripp. johann. 4.346>	enumerans quos Roma potens postque ipse subegit 
<coripp. johann. 4.347>	noster ab extremo tentantes proelia mundo 
<coripp. johann. 4.348>	"princeps, asserui; bellum pacemue recurrens "
<coripp. johann. 4.349>	edocui; tandemque silens responsa petiui.
<coripp. johann. 4.350>	illi inter sese fracto sermone furentes
<coripp. johann. 4.351>	"latratus uarios, stridentibus horrida linguis"
<coripp. johann. 4.352>	"uerba ferunt, seseque nouo terrore reuincunt, "
<coripp. johann. 4.353>	"monte lupi medio ueluti, cum nubila latis "
<coripp. johann. 4.354>	"incumbunt terris, ululatibus aera crebris"
<coripp. johann. 4.355>	pulsant perque cauas resonant latratibus umbras. 
<coripp. johann. 4.356>	"ut requies facta est animis, tunc ille superbus "
<coripp. johann. 4.357>	talia uerba mihi dictis respondit acerbis. 
<coripp. johann. 4.358>	`ista mihi satis est Romani cognita regni 
<coripp. johann. 4.359>	nuper rupta fides; ultra nec fallere quisquam
<coripp. johann. 4.360>	Antalan se posse putet. iam sufficit istud 
<coripp. johann. 4.361>	"Armenio licuisse semel, quos fingit amicos"
<coripp. johann. 4.362>	arte mihi. non uester eram ? non saepe cucurri ?
<coripp. johann. 4.363>	non iussus merui ? cautus non proelia gessi 
<coripp. johann. 4.364>	"pro ducibus, Romane, tuis ? res publica certe"
<coripp. johann. 4.365>	"fida satis, sanguisque tuus, germane, fatetur, "
<coripp. johann. 4.366>	"Guarizila, ducis iussu qui fusus iniqui est; "
<coripp. johann. 4.367>	"Armeniique tui docuit mihi reddita merces, "
<coripp. johann. 4.368>	"frangete quod; nisus nostra uirtute, tyrannum"
<coripp. johann. 4.369>	"Guntarich hic potuit. paci sic fidus amicae,"
<coripp. johann. 4.370>	"sic meritus, uestris quod faui saepe tri?mphis, "
<coripp. johann. 4.371>	haec ego digna tuli; uobis quia bella peregi. 
<coripp. johann. 4.372>	haeccine uestra fides ? tales referuntur amici ?
<coripp. johann. 4.373>	"Artabanum modo grata mihi fortuna dedisset, "
<coripp. johann. 4.374>	sorte noua fortis pariter cum noster Ilasguas
<coripp. johann. 4.375>	"castra regit, gentesque fere de finibus Austri."
<coripp. johann. 4.376>	quas tamen ecce parat ductor tentare Iohannes 
<coripp. johann. 4.377>	milite cum paruo; pacem qui quaerere nostram
<coripp. johann. 4.378>	"non humili cum iure putat, sed callidus arte, "
<coripp. johann. 4.379>	"poscere quos decuit, uanis terroribus artat."
<coripp. johann. 4.380>	"tot mihi post meritos subiecto Marte triumphos, "
<coripp. johann. 4.381>	"dextera quos tribuit ducibus uirtute peremptis, "
<coripp. johann. 4.382>	"post Solomona ferum, primi post fata Iohannis, "
<coripp. johann. 4.383>	Antalan cuiqum bello tentare licebit ?
<coripp. johann. 4.384>	"terreat ergo lupum pascens in uallibus agnus,"
<coripp. johann. 4.385>	et leo iam metuat surgentem in cornua ceruum; 
<coripp. johann. 4.386>	"uiuidus ore canis leporem damamque pauescat, "
<coripp. johann. 4.387>	et ferus accipiter mitem sub nube columbam; 
<coripp. johann. 4.388>	armiger ipse Iouis liquidam tremefactus in aethram 
<coripp. johann. 4.389>	effugiat raucamue gruem cygnumue canentem;
<coripp. johann. 4.390>	omnis et inuersis pereat natura figuris. 
<coripp. johann. 4.391>	Romanis totiens iterum concurrere uictis
<coripp. johann. 4.392>	"ecce placet. rursus redeant et proelia tentent."""
<coripp. johann. 4.393>	Vix ea legatus: media inter uerba cucurrit
<coripp. johann. 4.394>	"perque duces uarium perque agmina feruida murmur,"
<coripp. johann. 4.395>	"turbine ceu ualido, prima surgente procella, "
<coripp. johann. 4.396>	"aequora pulsa, gemunt ruptis crepitantia ripis : "
<coripp. johann. 4.397>	"congeminat tunc unda sonos, et litora lapsu"
<coripp. johann. 4.398>	"cuncta fremunt crebroque resultant aspera fluctu, "
<coripp. johann. 4.399>	imperat erecta  mutaque silentia dextra
<coripp. johann. 4.400>	"ductor, conticuere citi, intentique magistrum "
<coripp. johann. 4.401>	"suspexere uiri, facies tunc omnis in illum "
<coripp. johann. 4.402>	mensque coit; cupidique uolunt audire iubentis 
<coripp. johann. 4.403>	consilium :  apponunt sensus auresque loquelis. 
<coripp. johann. 4.404>	hortatur placida rector tunc uoce cohortes
<coripp. johann. 4.405>	"attonitas, auidasque mouens in proelia mentes "
<coripp. johann. 4.406>	talibus incendit dictis et firmat in hostes. 
<coripp. johann. 4.407>	"Romanis, socii, creuit sic gloria rebus, "
<coripp. johann. 4.408>	"resque simul totum regnauit publica mundum,"
<coripp. johann. 4.409>	"dum gentes, dum bella domat. non arma ferentes"
<coripp. johann. 4.410>	"Romanus timuit populos, aut agmina miles"
<coripp. johann. 4.411>	"quanta forent metuens conuertit terga retrorsum, "
<coripp. johann. 4.412>	"fidus quippe suis, et multo peruigil astu, "
<coripp. johann. 4.413>	et uirtute potens Martis sufferre labores. 
<coripp. johann. 4.414>	"sed quotiens dirupta fides, nec principis ullus"
<coripp. johann. 4.415>	"uicit honor mentes iam sese ad bella parantes,"
<coripp. johann. 4.416>	"dum raptus, dum praeda placet, dum praemia miles "
<coripp. johann. 4.417>	"Martia mente cupit nostris contraria signis, "
<coripp. johann. 4.418>	"tunc Romana manus, propriis conterrita dextris, "
<coripp. johann. 4.419>	terga dedit gentesque feras uicisse putauit.
<coripp. johann. 4.420>	non tamen his longos tenuit fortuna labores 
<coripp. johann. 4.421>	"perfidiis, sed laeta ferens meliorque reuisit. "
<coripp. johann. 4.422>	diligit illa suam fatorum munere Romam. 
<coripp. johann. 4.423>	hanc propter multos perdens omnino nocentes 
<coripp. johann. 4.424>	"contriuit, rebusque dedit sua gaudia nostris."
<coripp. johann. 4.425>	profuit insano nomen quid ferre tyranni 
<coripp. johann. 4.426>	"Guntarich, Armenia iacuit qui ex caede uolutus ? "
<coripp. johann. 4.427>	nonne epulas inter uel festae pocula mensae 
<coripp. johann. 4.428>	exsoluit meritas pro fracto foedere poenas ?
<coripp. johann. 4.429>	"quid Stutiam referam profugum, tot partibus orbis"
<coripp. johann. 4.430>	"errantem, dum multa cupit, dum uana requirit, "
<coripp. johann. 4.431>	nomen habere uolens iniusto Marte tyranni ? 
<coripp. johann. 4.432>	"quas Libyae clades, quos gentibus ille furores "
<coripp. johann. 4.433>	addidit ! aut quanto maculauit sanguine ferrum ! 
<coripp. johann. 4.434>	"tardius ille licet, digna sed morte peremptus"
<coripp. johann. 4.435>	"occubuit, crimenque simul poenasque resumpsit. "
<coripp. johann. 4.436>	"cernitis ergo, uiri, quantum fortuna laboret "
<coripp. johann. 4.437>	"principibus seruare fidem, quantumque secundo "
<coripp. johann. 4.438>	Marte gerat totum Romanis subdere mundum. 
<coripp. johann. 4.439>	"ergo agite, et belli socii ciuesque fideles,"
<coripp. johann. 4.440>	"pandite quisque suas in aperta pericula uires, "
<coripp. johann. 4.441>	Romano de more pii; gentesque malignas 
<coripp. johann. 4.442>	rumpite. cognoscant populi regesque subacti 
<coripp. johann. 4.443>	quae rebus uirtus et quae sit gloria in armis. 
<coripp. johann. 4.444>	"cernite sub quantis iaceant nunc signa periclis,"
<coripp. johann. 4.445>	"et uigilate, uiri. mediis tentoria Mauris"
<coripp. johann. 4.446>	uallantur. uirtute salus gladioque petenda est. 
<coripp. johann. 4.447>	coniunctos lateri nostro quos credis amicos 
<coripp. johann. 4.448>	"pacatosque putes, casu speculantur in isto : "
<coripp. johann. 4.449>	"si uictor Romanus erit, famulantur, adorant;"
<coripp. johann. 4.450>	et sola hos faciet uictrix fortuna fideles 
<coripp. johann. 4.451>	"conceptusque timor, nunc nunc insurgite, ciues; "
<coripp. johann. 4.452>	"haec est quae geminas franget uictoria partes, "
<coripp. johann. 4.453>	"hi gladio pereant, hos uirtus terreat hostes. "
<coripp. johann. 4.454>	"ite, duces, numerosque locis componite uestris"
<coripp. johann. 4.455>	quisque suos. propriis incedant signa maniplis; 
<coripp. johann. 4.456>	"et bene compositas acies in proelia ferte."""
<coripp. johann. 4.457>	"Dixerat, et saltu sese super ardua terga "
<coripp. johann. 4.458>	composuit sublatus equi. sonuere uerendi 
<coripp. johann. 4.459>	"arma uiri, cassisque nouo splendore coruscans"
<coripp. johann. 4.460>	"sole repercusso radios in lumina misit, "
<coripp. johann. 4.461>	loricaeque iubar rutilum per castra cucurrit. 
<coripp. johann. 4.462>	"non aliter nubes conuexo margine caeli,"
<coripp. johann. 4.463>	"murmure mota nouo, medium dum tangit Olympum, "
<coripp. johann. 4.464>	intonat et subito flammas per nubila uibrat.
<coripp. johann. 4.465>	tunc omnes saluere duces omnesque tribuni. 
<coripp. johann. 4.466>	post imitata cohors ualidas incumbit in hastas 
<coripp. johann. 4.467>	quadrupedesque premit; saliens pars ardua celsi 
<coripp. johann. 4.468>	colla retentat equi. sonipes celer aequore toto 
<coripp. johann. 4.469>	"oppugnat frenis, dextra laeuaque per herbas"
<coripp. johann. 4.470>	"subsiliens ; colloque manus dum sentit heriles, "
<coripp. johann. 4.471>	"gaudet, et in latos luctatur currere campos."
<coripp. johann. 4.472>	"Direxere acies. dextro, regit agmina cornu "
<coripp. johann. 4.473>	"Gentius, electis circumdans signa maniplis. "
<coripp. johann. 4.474>	"ipse magister ouans, rutilato uertice fulgens,"
<coripp. johann. 4.475>	fertur equo; cristisque decens auroque coruscus 
<coripp. johann. 4.476>	"per medias uolitans succendit proelia turmas, "
<coripp. johann. 4.477>	"componitque acies digna fortissimus arte, "
<coripp. johann. 4.478>	magnanimus iuxta iuuenum Putzintulus ingens 
<coripp. johann. 4.479>	"arma mouet, densasque trahit post signa cohortes."
<coripp. johann. 4.480>	belliger ipse supercristata casside celsus
<coripp. johann. 4.481>	loricaque micans et longa pulchrior hasta 
<coripp. johann. 4.482>	"arduus ibat equo, sooiosque ex more monebat "
<coripp. johann. 4.483>	"uoce suos, superans quoniam sapientia forti "
<coripp. johann. 4.484>	"pectore semper erat. felix, si fata dedissent"
<coripp. johann. 4.485>	"longaeuos in luce dies, maturus ut ille, "
<coripp. johann. 4.486>	"cana aetate foret quantum maturior, esset!"
<coripp. johann. 4.487>	Tertius ille furens rapta Gregorius hasta 
<coripp. johann. 4.488>	atque leui clipeo telo fulgebat Ibero.
<coripp. johann. 4.489>	Geisirich hunc iuxta numeros et signa mouebat;
<coripp. johann. 4.490>	"ante tubam cupiens aduersas rumpere fosses, "
<coripp. johann. 4.491>	conscius ipse sui. cunctis fulgentibus armis 
<coripp. johann. 4.492>	ardua tela gerit. ferrato corpore toto
<coripp. johann. 4.493>	ipse nitet : squamas maculis distinguit in auro. 
<coripp. johann. 4.494>	"aurea cassis inest, commisto flammea ferro."
<coripp. johann. 4.495>	"inde apicem cristasque luba componit equina, "
<coripp. johann. 4.496>	"cingula gemmiferis stringit fulgentia bullis, "
<coripp. johann. 4.497>	Vagina gladius latus exornarat eburna. 
<coripp. johann. 4.498>	"tunc auris ocreas, multo quas uinxerat auro "
<coripp. johann. 4.499>	"Parthica pellis, habet, rubroque includit in ostro,"
<coripp. johann. 4.500>	depingens gemmis et multa callidus arte.
<coripp. johann. 4.501>	"omnia signa placent, meliorque et maxima uirtus."
<coripp. johann. 4.502>	"Inde per extensos componens agmina campos, "
<coripp. johann. 4.503>	"consiliis melior, fortis Marurius ibat "
<coripp. johann. 4.504>	atque tribunicia socios uirtute regebat.
<coripp. johann. 4.505>	"Martianusque potens densos perfertur in hostes, "
<coripp. johann. 4.506>	misturus proprio Barcaei sanguinis amnem. 
<coripp. johann. 4.507>	nec non egregius clara de stirpe Senator 
<coripp. johann. 4.508>	"fertur equo, comptisque nitet felicior amuis."
<coripp. johann. 4.509>	"Hos sequitur fidus, dense stipante caterua,"
<coripp. johann. 4.510>	Cusina Massylis deducens agmina signis.
<coripp. johann. 4.511>	"Ille animo Romanus erat, nec sanguine longe, "
<coripp. johann. 4.512>	"moribus ornatus placidis, grauitate Latina. "
<coripp. johann. 4.513>	non illum aequiperans iaculis sut uiribus esset 
<coripp. johann. 4.514>	uel Veneri dilectus Adon uel fortis Achilles.
<coripp. johann. 4.515>	"At parte ex alia, cornu fulgente sinlstro, "
<coripp. johann. 4.516>	nomine ductoris ductor fuit ille Iohannes
<coripp. johann. 4.517>	iam senior grandisque annis; cui cruda senectus 
<coripp. johann. 4.518>	"et uirtus iuuenilis erat, qua maximus hostis "
<coripp. johann. 4.519>	frangere non minimo potuit sudore laborans.
<coripp. johann. 4.520>	discolor hunc portat maculis uariatus in albis 
<coripp. johann. 4.521>	"parte niger sonipes, gemmis auroque superbus, "
<coripp. johann. 4.522>	ore fremens ; camposque leuis discurrit in omnes. 
<coripp. johann. 4.523>	ferreus ipse suas componens ordine turmas 
<coripp. johann. 4.524>	"itque reditque uolans, socios et firmat euntes."
<coripp. johann. 4.525>	Fronimuth erectis iuxta mouet agmina signis 
<coripp. johann. 4.526>	"impiger, et campos socians coniungit apertis. "
<coripp. johann. 4.527>	ipse licet medius cristis et casside fulgens
<coripp. johann. 4.528>	"emineat, ferrique nouo spiendore coruscans, "
<coripp. johann. 4.529>	altior aduersi radios et lumina Phoebi
<coripp. johann. 4.530>	"suscipiens frangat, densae tamen undique septum "
<coripp. johann. 4.531>	circueunt acies clipeis galeisque micantes.
<coripp. johann. 4.532>	Proximus inde ciens numeros Marcentius urget; 
<coripp. johann. 4.533>	iussaque per latos discurrunt agmina campos. 
<coripp. johann. 4.534>	illius et fuluos cassis premit aurea crines
<coripp. johann. 4.535>	"aere rigens cristisque grauis, thoraxque tremendos "
<coripp. johann. 4.536>	"suspendens humeros squamis fulgentibus ambit, "
<coripp. johann. 4.537>	dum sonipes gradibus componit crura superbis.
<coripp. johann. 4.538>	lumbis tela gerit pharetramque arcumque sonantem 
<coripp. johann. 4.539>	"cinctus, et auratas referens in bella sagittas;"
<coripp. johann. 4.540>	signaque terrificis munit uallata tribunis.
<coripp. johann. 4.541>	"hinc Liberatus erat longa praestantior hasta, "
<coripp. johann. 4.542>	"hinc Ulitan pulcher, uariis depictus in armis, "
<coripp. johann. 4.543>	"hic melior pilo, curuo nec segnior arcu."
<coripp. johann. 4.544>	flectere cornipedem placidis bene doctus habenis 
<coripp. johann. 4.545>	ibat Ifisdaias gentis praefectus et auctor;
<coripp. johann. 4.546>	"quem fera gens sequitur, nato comitante Bitipten, "
<coripp. johann. 4.547>	"gens numerosa uiris, et gentis uiuida uirtus; "
<coripp. johann. 4.548>	"ingenioque ualens fuerat dux ipse fidelis,"
<coripp. johann. 4.549>	militiae ducibusque placens magnoque maestro. 
<coripp. johann. 4.550>	"natus et eximius sumptis praesumptior armis, "
<coripp. johann. 4.551>	"nec genitore minor, iaculis qui uincere posset"
<coripp. johann. 4.552>	Persarum teneras neruo pellente sagittas.
<coripp. johann. 4.553>	"Commissas acies dux Tarasis ante pedestres, "
<coripp. johann. 4.554>	"ardua signa mouens, uariis componit in armis."
<coripp. johann. 4.555>	ipse per obliquas distinguit proelia turmas 
<coripp. johann. 4.556>	"uectus equo, clipeosque suis coniungere dictat. "
<coripp. johann. 4.557>	"tenditur in longum, nexis umbonibus horrens, "
<coripp. johann. 4.558>	Martia per latos acies densissima campos. 
<coripp. johann. 4.559>	murorum in morem celante corpora densis
<coripp. johann. 4.560>	tegminibus. solae apparent post scuta bipennes 
<coripp. johann. 4.561>	et summae galeae cristis conisque micantes. 
<coripp. johann. 4.562>	at super erectis horrescit ferreus hastis 
<coripp. johann. 4.563>	"campus, resplendetque nouis terroribus aer."
<coripp. johann. 4.564>	Sic pater ipse suae componens cornua pugnae
<coripp. johann. 4.565>	"armipotens medius componit signa Iohannes,"
<coripp. johann. 4.566>	"ordine cuncta regens, aequansque per agmina turmas, "
<coripp. johann. 4.567>	"et bene quis medius, totis pugnaret ut armis, "
<coripp. johann. 4.568>	"in manibusque sui, fortis dictator ut esset, "
<coripp. johann. 4.569>	arma mouens populi. ueluti uigilanter oberrant
<coripp. johann. 4.570>	cauta reluctantis media inter cornua tauri
<coripp. johann. 4.571>	"lumina, bellantemque parant qua uulneret hostem "
<coripp. johann. 4.572>	"parte premens, dextroque rotat laeuoque minatur, "
<coripp. johann. 4.573>	uulnera congeminans uariato uerbere cornu; 
<coripp. johann. 4.574>	"quaque iubent oculi, configunt cornua uulnus."
<coripp. johann. 4.575>	"sic acies ductor, perpensis partibus aequis, "
<coripp. johann. 4.576>	bella subire iubet. sic disponuntur et arte 
<coripp. johann. 4.577>	"organa plectra lyrae, digitis pulsanda magistri. "
<coripp. johann. 4.578>	"quam mouet ille, sonat contactu fistula uenti :"
<coripp. johann. 4.579>	"non chordae, non aera gemunt, ni sponte regentis"
<coripp. johann. 4.580>	"carmina percussis resonent expressa cicutis, "
<coripp. johann. 4.581>	non aliter iussu ductoris cuncta mouetur 
<coripp. johann. 4.582>	discretis acies concurrens ordine signis.
<coripp. johann. 4.583>	"Iunctus erat lateri clarus Recinarius, amis "
<coripp. johann. 4.584>	"fulgens et paribus disponens agmina curis,"
<coripp. johann. 4.585>	"ipse animo matura gerens, grauitate modestus, "
<coripp. johann. 4.586>	"magnanimus, mitis, sapiens, fortissimus, insons, "
<coripp. johann. 4.587>	"armipotens, belli domitor pacisque minister,"
<coripp. johann. 4.588>	"corde humilis, quod Christus amat, pietate benignus, "
<coripp. johann. 4.589>	et qui d?gnus erat tali properare magistro :
<coripp. johann. 4.590>	"corpore nam geminos anima iunxere sub una, "
<coripp. johann. 4.591>	"non natura parens, summi sed signa fauoris, "
<coripp. johann. 4.592>	"castus amor, pietas, bonitas, sapientia, uirtus. "
<coripp. johann. 4.593>	ergo inter medias acies praeclarus et armis 
<coripp. johann. 4.594>	"ibat equo, et placido socios sermone mouebat."
<coripp. johann. 4.595>	"Ipso dispositu felicia signa regentem, "
<coripp. johann. 4.596>	fortem mirata est acies inimica Iohannem. 
<coripp. johann. 4.597>	"Maurorum at princeps nocturno tempore Ierna, "
<coripp. johann. 4.598>	"sollicitus curis, muros per castra camelis "
<coripp. johann. 4.599>	"construit, octono circumdans ordine campum."
<coripp. johann. 4.600>	"inde boues iungit, bis terno cornua gyro "
<coripp. johann. 4.601>	cornibus arte ligans; et multo callidus astu 
<coripp. johann. 4.602>	"implicitas errore parat per deuia fraudes,"
<coripp. johann. 4.603>	notus ut inde uolans currat per proelia Maurus; 
<coripp. johann. 4.604>	ignarumque premat subeuntis castra per ipsas
<coripp. johann. 4.605>	insidiae formas infensi militis agmen. 
<coripp. johann. 4.606>	non Labyrintheis Minoia cura latebris
<coripp. johann. 4.607>	"flexerat ancipites tantis anfractibus orbes, "
<coripp. johann. 4.608>	distorquens errore uias ; quas callidus arte 
<coripp. johann. 4.609>	"inueuit, tento reuocans uestigia filo,"
<coripp. johann. 4.610>	Aegides monitus. pectus tunc ipse biforme 
<coripp. johann. 4.611>	"ense ferit misti generis: uomit ille cruorem, "
<coripp. johann. 4.612>	et ruit obscurae confringens cornua terrae. 
<coripp. johann. 4.613>	tertia constricti formans munimina ualli 
<coripp. johann. 4.614>	"circumdat, spargitque pecus uincitque minutum,"
<coripp. johann. 4.615>	impediens: medius densis astringit asellis 
<coripp. johann. 4.616>	"arte locos, funesque ligans extendit iniquos; "
<coripp. johann. 4.617>	"et tribulos per castra locat furcasque bicornes, "
<coripp. johann. 4.618>	exacuitque sudes et magnas obice cautes.
<coripp. johann. 4.619>	"Antalas pariter pugnas determinat arte,"
<coripp. johann. 4.620>	egrediturque suis uallatus cornibus. ardet
<coripp. johann. 4.621>	"in medium, confisus equo ; pugnaeque pedestri"
<coripp. johann. 4.622>	composuit solido iunctas umbone phalanges. 
<coripp. johann. 4.623>	"sed propius tenuit munitis agmina castris, "
<coripp. johann. 4.624>	nec pedites uoluit tristes committere pugnas
<coripp. johann. 4.625>	"longius, expertus totiens quid terror in armis "
<coripp. johann. 4.626>	et uirtus Romana potest. tamen ordine certo 
<coripp. johann. 4.627>	processit geminis acies Maurusia signis.
<coripp. johann. 4.628>	"ante uolans sonipes totos concurrit in agros, "
<coripp. johann. 4.629>	Languantanque leuis campos collesque propinquos
<coripp. johann. 4.630>	atque cauas ualles siluasque et flumina complens 
<coripp. johann. 4.631>	"it, Ierna comitante fero Brutenque superbo. "
<coripp. johann. 4.632>	ille secundus erat; Camalus quos deinde secutus 
<coripp. johann. 4.633>	ardet in aduersos multis cum milibus hostes. 
<coripp. johann. 4.634>	"Hisdreasen Ialdasque ferox et Suietira feruens,"
<coripp. johann. 4.635>	quosque referre parans comprendere nomina nullus 
<coripp. johann. 4.636>	"mente potest, saeuasque uolens tot dicere gentes. "
<coripp. johann. 4.637>	"his medius, fomes belli rectorque, Sidisan "
<coripp. johann. 4.638>	"acer erat, dextrosque equites et signa regebat. "
<coripp. johann. 4.639>	at socians laeuo Carcasan agmina cornu
<coripp. johann. 4.640>	"condensas acies campos effundit in omnes, "
<coripp. johann. 4.641>	Ifuraces in bella mouens; pariterque Melangus
<coripp. johann. 4.642>	"signa regit, Gantal Guentanque, Alacanza, Iutungun "
<coripp. johann. 4.643>	"dirus et Autiliten uelox fortisque Catubar, "
<coripp. johann. 4.644>	et quos mille duces misere in proelia Syrtes.

