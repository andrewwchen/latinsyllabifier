<hor. c.s. 1> Phoebe silvarumque potens Diana,
<hor. c.s. 2> Lucidiim caeli decus, o colendi
<hor. c.s. 3> Semper et culti, date quae precamur
<hor. c.s. 4> Tempore sacro,
<hor. c.s. 5> Quo Sibyllini monuere versus
<hor. c.s. 6> Virgines lectas puerosque castos
<hor. c.s. 7> Dis quibus septem placuere colles
<hor. c.s. 8> Dicere carmen.
<hor. c.s. 9> Alme Sol, curru nitido diem qui
<hor. c.s. 10> Promis et celas aliusque et idem
<hor. c.s. 11> Nasceris, possis nihil urbe Roma
<hor. c.s. 12> Visere maius !
<hor. c.s. 13> Rite maturos aperire partus
<hor. c.s. 14> Lenis, Ilithyia, tuere matres,
<hor. c.s. 15> Sive tu Lucina probas vocari
<hor. c.s. 16> Seu Genitalis :
<hor. c.s. 17> Diva, producas subolem patrumque
<hor. c.s. 18> Prosperes decreta super iugandis
<hor. c.s. 19> Feminis prolisque novae feraci
<hor. c.s. 20> Lege marita,
<hor. c.s. 21> Certus undenos deciens per annos
<hor. c.s. 22> Orbis ut cantus ref eratque ludos
<hor. c.s. 23> Ter die claro totiensque grata
<hor. c.s. 24> Nocte frequentes.
<hor. c.s. 25> Vosque veraces cecinisse, Parcae,
<hor. c.s. 26> Quod semel dictumst stabilisque reruni
<hor. c.s. 27> Terminus servet, bona iam peractis
<hor. c.s. 28> lungite fata.
<hor. c.s. 29> Fertilis frugum pecorisque tellus
<hor. c.s. 30> Spicea donet Cererem corona ;
<hor. c.s. 31> Nutriant fetus et aquae salubres
<hor. c.s. 32> Et Iovis aurae.
<hor. c.s. 33> Condito mitis placidusque telo
<hor. c.s. 34> Supplices audi pueros, Apollo ;
<hor. c.s. 35> Siderum regina bicornis, audi, '
<hor. c.s. 36> Luna, puellas :
<hor. c.s. 37> Koma si vestrumst opus, Iliaeque
<hor. c.s. 38> Litus Etruscum tenuere turmae,
<hor. c.s. 39> Iussa pars mutare Lares et urbem
<hor. c.s. 40> Sospite cursu,
<hor. c.s. 41> Cui per ardentem sine fraude Troiam
<hor. c.s. 42> Castus Aeneas patriae superstes
<hor. c.s. 43> Liberum munivit iter, daturus
<hor. c.s. 44> Plura relictis :
<hor. c.s. 45> Di, probos mores docili iuventae,
<hor. c.s. 46> Di, senectuti placidae quietem,
<hor. c.s. 47> Romulae genti date remque prolemque
<hor. c.s. 48> Et decus omne.
<hor. c.s. 49> Quaeque vos bobus veneratur albis
<hor. c.s. 50> Clarus Anchisae Venerisque sanguis,
<hor. c.s. 51> Impetret, bellante prior, iacentem
<hor. c.s. 52> Lenis in hostem.
<hor. c.s. 53> iam mari terraque manus potentes
<hor. c.s. 54> Medus Albanasque timet secures,
<hor. c.s. 55> lam Scythae respousa petunt superbi
<hor. c.s. 56> Nuper, et Indi.
<hor. c.s. 57> lam Fides et Pax et Honor Pudorque
<hor. c.s. 58> Priscus et neglecta redire Virtus
<hor. c.s. 59> Audet, adparetque beata pleno
<hor. c.s. 60> Copia cornu.
<hor. c.s. 61> Augur et fulgente decorus arcu
<hor. c.s. 62> Phoebus acceptusque novem Camenis,
<hor. c.s. 63> Qui salutari levat arte fessos
<hor. c.s. 64> Corporis artus,
<hor. c.s. 65> Si Palatinas videt aequus arces,
<hor. c.s. 66> Rem que Romanam Latiumque felix
<hor. c.s. 67> Alterura in lustrum meliusque semper
<hor. c.s. 68> Prorogat aevum.
<hor. c.s. 69> Quaeque Aventinum tenet Algiduinque,
<hor. c.s. 70> Quindecim Diana preces virorum
<hor. c.s. 71> Curat et votis puerorum arnicas
<hor. c.s. 72> Adplicat aures.
<hor. c.s. 73> Haec Tovem sentire deosque cunctos
<hor. c.s. 74> Spem bonam cer tarn que domum reporto,
<hor. c.s. 75> Doctus et Phoebi chorus et Dianae
<hor. c.s. 76> Dicere laudes.
