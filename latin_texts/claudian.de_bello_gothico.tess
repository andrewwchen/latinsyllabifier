<claud. goth. praef.1> Post resides annos longo velut excita somno
<claud. goth. praef.2> Romanis fruitur nostra Thalia choris.
<claud. goth. praef.3> optatos renovant eadem mihi culmina coetus,
<claud. goth. praef.4> personat et note Pythia vate domus :
<claud. goth. praef.5> consulis hie fasces cecini Libyamque receptam,
<claud. goth. praef.6> hic mihi prostratis bella canenda Getis.
<claud. goth. praef.7> Sed prior effigiem tribuit successus aenam,
<claud. goth. praef.8> oraque patricius nostra dicavit honos ;
<claud. goth. praef.9> adnuit hic princeps titulum poscente senatu ;
<claud. goth. praef.10> respice iudicium quam grave, Musa, subis !
<claud. goth. praef.11> ingenio minuit merces properata favorem :
<claud. goth. praef.12> carminibus veniam praemia tanta negant ;
<claud. goth. praef.13> et magis intento studium censore laborat,
<claud. goth. praef.14> quod legimur medio conspicimurque foro.
<claud. goth. praef.15> Materies tamen ipsa iuvat solitumque timorem
<claud. goth. praef.16> dicturo magna sedula parte levat.
<claud. goth. praef.17> nam mihi conciliat gratas impensius aures
<claud. goth. praef.18> vel meritum belli vel Stilichonis amor.
<claud. goth. 1> Intacti cum claustra freti, coeuntibus aequor
<claud. goth. 2> armatum scopulis, audax inrumperet Argo
<claud. goth. 3> Aeetam Colchosque petens, propiore periclo
<claud. goth. 4> omnibus attonitis, solus post numina Tiphys
<claud. goth. 5> incolumem tenui damno servasse carinam
<claud. goth. 6> fertur et ancipitem montis vitasse ruinam
<claud. goth. 7> deceptoque vagae concursu rupis in altum
<claud. goth. 8> victricem duxisse ratem ; stupuere superbae
<claud. goth. 9> arte viri domitae Symplegades et nova passae
<claud. goth. 10> iura soli cunctis faciles iam puppibus haerent,
<claud. goth. 11> ut vinci didicere semel. quodsi ardua Tiphyn
<claud. goth. 12> navis ob innocuae meritum sic gloria vexit,
<claud. goth. 13> quae tibi pro tanti pulso discrimine regni
<claud. goth. 14> sufficient laudes, Stilicho ? licet omnia vates
<claud. goth. 15> in maius celebrata ferant ipsamque secandis
<claud. goth. 16> Argois trabibus iactent sudasse Minervam
<claud. goth. 17> nec nemoris muti iunxisse carentia sensu
<claud. goth. 18> robora, sed caeso Tomari Iovis augure luco
<claud. goth. 19> arbore praesaga tabulas animasse loquaces.
<claud. goth. 20> plurima sed quamvis variis miracula monstris
<claud. goth. 21> ingeminent, teneras victuri carmine mentes,
<claud. goth. 22> Harpyiasque truces insopitisque refusum
<claud. goth. 23> tractibus aurati custodem velleris anguem
<claud. goth. 24> et iuga taurorum rapidis ambusta favillis
<claud. goth. 25> et virides galeis sulcos fetasque novales
<claud. goth. 26> Martis et in segetem crescentis semina belli :
<claud. goth. 27> nil veris aequale dabunt. prohibere rapaces
<claud. goth. 28> scilicet Harpyias unaque excludere mensa
<claud. goth. 29> nobilior titulus, quam tot potuisse paratas
<claud. goth. 30> in Latii praedam Geticas avertere fauces ?
<claud. goth. 31> anne ego terrigenas potius mirabor in ipsis
<claud. goth. 32> procubuisse satis, vitae quibus attulit idem
<claud. goth. 33> principium finemque dies, quam caesa Getarum
<claud. goth. 34> agmina, quos tantis aluit Bellona tropaeis
<claud. goth. 35> totaque sub galeis Mavortia canuit aetas ?
<claud. goth. 36> Per te namque unum mediis exuta tenebris
<claud. goth. 37> imperio sua forma redit, claustrisque solutae
<claud. goth. 38> tristibus exangues audent procedere leges,
<claud. goth. 39> iamque potestates priscus discriminat ordo
<claud. goth. 40> iustitiae, quas ante pares effecerat una
<claud. goth. 41> nube timor. tua nos urgenti dextera leto
<claud. goth. 42> eripuit, tectisque suis redduntur et agris
<claud. goth. 43> damnati fato populi, virtute renati.
<claud. goth. 44> iam non in pecorum morem formidine clausi
<claud. goth. 45> prospicimus saevos campis ardentibus ignes
<claud. goth. 46> alta nec incertis metimur flumina votis
<claud. goth. 47> excidio latura moram nec poscimus amnes
<claud. goth. 48> undosam servare fidem nubesque fugaces
<claud. goth. 49> aut coniuratum querimur splendere serenum.
<claud. goth. 50> Ipsa quoque internis furiis exercita plebis
<claud. goth. 51> securas iam Roma leva tranquillior arces ;
<claud. goth. 52> surge, precor, veneranda parens, et certa secundis
<claud. goth. 53> fide deis, humilemque metum depone senectae.
<claud. goth. 54> urbs aequaeva polo, tum demum ferrea sumet
<claud. goth. 55> ius in te Lachesis, cum sic mutaverit axem
<claud. goth. 56> foederibus natura novis, ut flumine verso
<claud. goth. 57> inriget Aegyptum Tanais, Maeotida Nilus,
<claud. goth. 58> Eurus ab occasu, Zephyrus se promat ab Indis
<claud. goth. 59> Caucasiisque iugis calido nigrantibus Austro
<claud. goth. 60> Gaetulas Aquilo glacie constringat harenas.
<claud. goth. 61> Fatales hucusque manus, crebrisque notatae
<claud. goth. 62> prodigiis abiere minae. nec sidera pacem
<claud. goth. 63> semper habent, ipsumque Iovem turbante Typhoeo,
<claud. goth. 64> si fas est, tremuisse ferunt, cum brachia centum
<claud. goth. 65> montibus armaret totidem spiramque retorquens
<claud. goth. 66> lamberet attonitas erectis anguibus Arctos.
<claud. goth. 67> quid mirum, si regna labor mortalia vexat,
<claud. goth. 68> cum gemini fratres, genuit quos asper Aloeus,
<claud. goth. 69> Martem subdiderint vinclis et in astra negatas
<claud. goth. 70> temptarint munire vias steteritque revulsis
<claud. goth. 71> paene tribus scopulis caelesti machina bello ?
<claud. goth. 72> sed caret eventu nimius furor ; improba numquam
<claud. goth. 73> spes laetata diu, nec pervenere iuventae
<claud. goth. 74> robur Aloidae, dum vellere Pelion Otus
<claud. goth. 75> nititur, occubuit Phoebo, moriensque Ephialtes
<claud. goth. 76> in latus obliquam proiecit languidus Ossam.
<claud. goth. 77> Adspice, Roma, tuum iam vertice celsior hostem,
<claud. goth. 78> adspice quam rarum referens inglorius agmen
<claud. goth. 79> Italia detrusus eat quantumque priori
<claud. goth. 80> dissimilis, qui cuncta sibi cessura ruenti
<claud. goth. 81> pollicitus patrii numen iuraverat Histri
<claud. goth. 82> non nisi calcatis loricam ponere rostris.
<claud. goth. 83> o rerum fatique vices ! qui foeda parabat
<claud. goth. 84> Romanas ad stupra nurus, sua pignora vidit
<claud. goth. 85> coniugibus permixta trahi ; qui mente profundas
<claud. goth. 86> hauserat urbis opes, ultro victoribus ipse
<claud. goth. 87> praeda fuit ; nostri quondam qui militis auro
<claud. goth. 88> adgressus temptare fidem, desertus ab omni
<claud. goth. 89> gente sua manibusque redit truncatus et armis.
<claud. goth. 90> Hoc quoque, quod veniam leti valuere mereri,
<claud. goth. 91> si positis pendas odiis, ignoscere pulchrum
<claud. goth. 92> iam misero poenaeque genus vidisse precantem.
<claud. goth. 93> quae vindicta prior quam cum formido superbos
<claud. goth. 94> flectit et adsuetum spoliis adfligit egestas ?
<claud. goth. 95> sed magis ex aliis fluxit dementia causis,
<claud. goth. 96> consulitur dum, Roma, tibi. tua cura coegit
<claud. goth. 97> inclusis aperire fugam, ne peior in arto
<claud. goth. 98> saeviret rabies venturae conscia mortis ;
<claud. goth. 99> nec tanti nomen stirpemque abolere Getarum,
<claud. goth. 100> ut propius peterere, fuit. procul arceat altus
<claud. goth. 101> luppiter, ut delubra Numae sedesque Quirini
<claud. goth. 102> barbaries oculis saltem temerare profanis
<claud. goth. 103> possit et arcanum tanti deprendere regni.
<claud. goth. 104> Quamquam, si veterum certamina rite recorder,
<claud. goth. 105> tunc etiam, pulchra cum libertate vigerent
<claud. goth. 106> et proprio late florerent milite patres,
<claud. goth. 107> semper ab his famae petiere insignia bellis,
<claud. goth. 108> quae diversa procul tuto trans aequora vires
<claud. goth. 109> exercere dabant : currus regumque catenae
<claud. goth. 110> inter abundantis fati ludibria ductae.
<claud. goth. 111> at vero Italiam quotiens circumstetit atrox
<claud. goth. 112> tempestas ipsumque caput laesura pependit,
<claud. goth. 113> non illis vani ratio ventosa furoris,
<claud. goth. 114> sed graviter spectata salus ductorque placebat,
<claud. goth. 115> non qui praecipiti traheret semel omnia casu,
<claud. goth. 116> sed qui mature vel laeta vel aspera rerum
<claud. goth. 117> consilio momenta regens, nec tristibus impar
<claud. goth. 118> nec pro successu nimius, spatiumque morandi
<claud. goth. 119> vincendique modum mutatis nosset habenis.
<claud. goth. 120> cautius ingentes morbos et proxima cordi 120
<claud. goth. 121> ulcera Paeoniae tractat sollertia curae
<claud. goth. 122> parcendoque secat, ferro ne largius acto
<claud. goth. 123> inrevocandus eat sectis vitalibus error.
<claud. goth. 124> Sublimi certe Curium canit ore vetustas,
<claud. goth. 125> Aeaciden Italo pepulit qui litore Pyrrhum,
<claud. goth. 126> nec magis insignis Pauli Mariique triumphus,
<claud. goth. 127> qui captos niveis reges egere quadrigis ;
<claud. goth. 128> plus fuga laudatur Pyrrhi quam vincla Iugurthae ;
<claud. goth. 129> et, quamvis gemina fessum iam clade fugavit,
<claud. goth. 130> post Decii lituos et nulli pervia culpae
<claud. goth. 131> pectora Fabricii, donis invicta vel armis,
<claud. goth. 132> plena datur Curio pulsi victoria Pyrrhi.
<claud. goth. 133> quanto maius opus solo Stilichone peractum
<claud. goth. 134> cernimus ! hic validam gentem, quam dura nivosis
<claud. goth. 135> educat Ursa plagis, non Chaonas atque Molossos,
<claud. goth. 136> quos Epirus alit, nec Dodonaea subegit
<claud. goth. 137> agmina fatidicam frustra iaetantia quercum.
<claud. goth. 138> Primus fulmineum lento luctamine Poenum
<claud. goth. 139> compressit Fabius, campo post ausus aperto
<claud. goth. 140> Marcellus vinci docuit, sed tertia virtus
<claud. goth. 141> Scipiadae Latiis tandem deterruit oris,
<claud. goth. 142> unus in hoc Stilicho diversis artibus hoste
<claud. goth. 143> tris potuit complere duces fregitque furentem
<claud. goth. 144> cunctando vicitque manu victumque relegat.
<claud. goth. 145> Atque haec tanta brevi. miscentem incendia Pyrrhum
<claud. goth. 146> sustinuit toto maerens Oenotria lustro,
<claud. goth. 147> et prope ter senas Itali per graminis herbas
<claud. goth. 148> Massylus Poeno sonipes vastante cucurrit
<claud. goth. 149> Hannibalemque senem vix ad sua reppulit arva
<claud. goth. 150> vindex sera patrum post bellum nata iuventus.
<claud. goth. 151> hic celer effecit, bruma ne longior una
<claud. goth. 152> esset hiems rerum, primis sed mensibus aestas
<claud. goth. 153> temperiem caelo pariter patriaeque 1 referret.
<claud. goth. 154> Sed quid ego Hannibalem contra Pyrrhumque tot annis
<claud. goth. 155> certatum memorem, vilis cum Spartacus omne
<claud. goth. 156> per latus Italiae ferro bacchatus et igni
<claud. goth. 157> consulibusque palam totiens congressus inertes
<claud. goth. 158> exuerit castris dominos et strage pudenda
<claud. goth. 159> fuderit imbelles aquilas servilibus armis ?
<claud. goth. 160> nos terrorum expers et luxu mollior aetas
<claud. goth. 161> deficimus queruli, si bos abductus aratro,
<claud. goth. 162> si libata seges. non hanc ergastula nobis
<claud. goth. 163> inmisere manum nec coniurantis harenae
<claud. goth. 164> turba fuit ; qualem Stilicho deiecerit hostem,
<claud. goth. 165> Thraces et Haemonii poterunt Moesique fateri.
<claud. goth. 166> Frigida ter decies nudatum frondibus Haemum
<claud. goth. 167> tendit hiems vestire gelu totiensque solutis
<claud. goth. 168> ver nivibus viridem monti reparavit amictum,
<claud. goth. 169> ex quo iam patrios gens haec oblita Triones
<claud. goth. 170> atque Histrum transvecta semel vestigia fixit
<claud. goth. 171> Threicio funesta solo, seu fata vocabant
<claud. goth. 172> seu gravis ira deum, seriem meditata ruinis,
<claud. goth. 173> ex illo, quocumque vagos impegit Erinys,
<claud. goth. 174> grandinis aut morbi ritu per devia rerum,
<claud. goth. 175> praecipites per clausa ruunt, nec contigit ullis
<claud. goth. 176> amnibus aut scopulis proprias defendere terras,
<claud. goth. 177> nil Rhodope, nil vastus Athos, nil profuit Hebrus
<claud. goth. 178> Odrysiis ; facili contemptum Strymona saltu
<claud. goth. 179> et frustra rapidum damnant Haliacmona Bessi.
<claud. goth. 180> nubibus intactum Macedo miratur Olympum
<claud. goth. 181> more pererratum campi ; gemit inrita Tempe
<claud. goth. 182> Thessalus et domitis inrisam cautibus Oeten.
<claud. goth. 183> Sperchiusque et virginibus dilectus Enipeus
<claud. goth. 184> barbaricas lavere comas, non obice Pindi
<claud. goth. 185> servati Dryopes nec nubifer Actia texit
<claud. goth. 186> litora Leucates ; ipsae, quae durius olim
<claud. goth. 187> restiterant Medis, primo conamine ruptae
<claud. goth. 188> Thermopylae ; vallata mari Scironia rupes
<claud. goth. 189> et duo continuo conectens aequora muro
<claud. goth. 190> Isthmos et angusti patuerunt claustra Lechaei :
<claud. goth. 191> nec tibi Parrhasios licuit munire colonos
<claud. goth. 192> frondosis, Erymanthe, iugis, equitataque summi
<claud. goth. 193> culmina Taygeti trepidae vidistis Amyclae.
<claud. goth. 194> Tandem supplicium cunctis pro montibus Alpes
<claud. goth. 195> exegere Getas ; tandem tot flumina victor
<claud. goth. 196> vindicat Eridanus. docuit nunc exitus alte
<claud. goth. 197> fatorum secreta regi. quisquamne reclusis
<claud. goth. 198> Alpibus ulterius Latii fore credidit umbram ?
<claud. goth. 199> nonne velut capta rumor miserabilis urbe
<claud. goth. 200> trans freta, trans Gallos Pyrenaeumque cucurrit ?
<claud. goth. 201> Famaque nigrantes succincta pavoribus alas
<claud. goth. 202> secum cuncta trahens a Gadibus usque Britannum
<claud. goth. 203> terruit Oceanum et nostro procul axe remotam
<claud. goth. 204> insolito belli tremefecit murmure Thylen ?
<claud. goth. 205> Mandemusne Noti flabris quoscumque timores
<claud. goth. 206> pertulimus, festae doleant ne tristibus aures ?
<claud. goth. 207> an potius meminisse iuvat semperque vicissim
<claud. goth. 208> gaudia praemissi cumulant inopina dolores ?
<claud. goth. 209> utque sub occidua iactatis Pleiade nautis
<claud. goth. 210> commendat placidum maris inclementia portum,
<claud. goth. 211> sic mihi tunc maior Stilicho, cum laeta periclis
<claud. goth. 212> metior atque illi redeunt in corda tumultus.
<claud. goth. 213> Nonne videbantur, quamvis adamante rigentes,
<claud. goth. 214> turribus invalidis fragiles procumbere muri
<claud. goth. 215> ferrataeque Getis ultro se pandere portae ?
<claud. goth. 216> nec vallum densaeque sudes arcere volantes
<claud. goth. 217> cornipedum saltus ? iamiam conscendere puppes
<claud. goth. 218> Sardoniosque habitare sinus et inhospita Cyrni
<claud. goth. 219> saxa parant vitamque freto spumante tueri.
<claud. goth. 220> ipsa etiam diffisa brevi Trinacria ponto,
<claud. goth. 221> si rerum natura sinat, discedere longe
<claud. goth. 222> optat et Ionium refugo laxare Peloro.
<claud. goth. 223> fultaque despiciens auro laquearia dives
<claud. goth. 224> tutior Aeoliis mallet vixisse cavernis ;
<claud. goth. 225> iamque oneri creduntur opes tandemque libido
<claud. goth. 226> haesit avaritiae gravioribus obruta curis.
<claud. goth. 227> utque est ingenioque loquax et plurima fingi
<claud. goth. 228> permittens credique timor, tunc somnia vulgo
<claud. goth. 229> narrari, tunc monstra deum monitusque sinistri :
<claud. goth. 230> quid meditentur aves, quid cum mortalibus aether
<claud. goth. 231> fulmineo velit igne loqui, quid carmine poscat
<claud. goth. 232> fatidico custos Romani carbasus aevi.
<claud. goth. 233> territat adsiduus lunae labor atraque Phoebe
<claud. goth. 234> noctibus aerisonas crebris ululata per urbes.
<claud. goth. 235> nec credunt vetito fraudatam Sole sororem
<claud. goth. 236> telluris subeunte globo, sed castra secutas
<claud. goth. 237> barbara Thessalidas patriis lunare venenis
<claud. goth. 238> incestare iubar. tunc anni signa prioris
<claud. goth. 239> et si quod fortasse quies neglexerat omen,
<claud. goth. 240> addit cura novis : lapidosos grandinis ictus
<claud. goth. 241> molitasque examen apes passimque crematas
<claud. goth. 242> perbacchata domos nullis incendia causis
<claud. goth. 243> et numquam caelo spectatum impunc cometem,
<claud. goth. 244> qui primum roseo Phoebi prolatus ab ortu,
<claud. goth. 245> qua micat astrigera senior cum coniuge Cepheus;
<claud. goth. 246> inde Lycaoniam paulatim expulsus ad Arcton
<claud. goth. 247> crine vago Getici foedavit sidera Plaustri,
<claud. goth. 248> donec in exiguum moriens vanesceret ignem.
<claud. goth. 249> Sed gravius mentes caesorum ostenta luporum
<claud. goth. 250> horrificant. duo quippe lupi sub principis ora,
<claud. goth. 251> dum campis exercet equos, violenter adorti
<claud. goth. 252> agmen et excepti telis inmane relatu
<claud. goth. 253> prodigium miramque notam duxere futuri.
<claud. goth. 254> nam simul humano geminas de corpore palmas
<claud. goth. 255> utraque perfossis emisit belua costis :
<claud. goth. 256> illo laeva tremens, hoc dextera ventre latebat
<claud. goth. 257> intentis ambae digitis et sanguine vivo,
<claud. goth. 258> scrutari si vera velis, fera nuntia Martis
<claud. goth. 259> ora sub Augusti casurum prodidit hostem,
<claud. goth. 260> utque manus utero virides patuere retecto,
<claud. goth. 261> Romula post ruptas virtus sic emicat Alpes.
<claud. goth. 262> sed malus interpres rerum metus omne trahebat
<claud. goth. 263> augurium peiore via, truncataque membra
<claud. goth. 264> nutricemque lupam Romae regnoque minari.
<claud. goth. 265> tunc reputant annos interceptoque volatu
<claud. goth. 266> vulturis incidunt properatis saecula metis.
<claud. goth. 267> Solus erat Stilicho, qui desperantibus augur
<claud. goth. 268> sponderet meliora manu, dubiaeque salutis
<claud. goth. 269> dux idem vatesque fuit. durate parumper ”
<claud. goth. 270> inquit  et excussis muliebribus ore querellis
<claud. goth. 271> fatorum toleremus onus, nil nautica prosunt
<claud. goth. 272> turbatae lamenta rati nec segnibus undae
<claud. goth. 273> planctibus aut vanis mitescunt flamina votis.
<claud. goth. 274> nunc instare manu, toto nunc robore niti
<claud. goth. 275> communi pro luce decet : succurrere velis,
<claud. goth. 276> exhaurire fretum, varios aptare rudentes
<claud. goth. 277> omnibus et docti iussis parere magistri.
<claud. goth. 278> non, si perfidia nacti penetrabile tempus
<claud. goth. 279> inrupere Getae, nostras dum Raetia vires
<claud. goth. 280> occupat atque alio desudant Marte cohortes,
<claud. goth. 281> idcirco spes omnis abit. mirabile posset
<claud. goth. 282> esse mihi, si fraude nova vel calle reperto
<claud. goth. 283> barbarus ignotas invaderet inscius Alpes ;
<claud. goth. 284> nunc vero geminis clades repetita tyrannis
<claud. goth. 285> famosum vulgavit iter nec nota fefellit
<claud. goth. 286> semita praestructum bellis civilibus hostem.
<claud. goth. 287> per solitas venere vias, aditusque sequendos
<claud. goth. 288> barbarico Romana dedit discordia bello.
<claud. goth. 289> Sed nec praeteritis haec res incognita saeclis :
<claud. goth. 290> saepe lacessitam, sed non impune, fatemur
<claud. goth. 291> Ausoniam. haec Senonum restinxit sanguine flammas,
<claud. goth. 292> haec et Teutonico quondam patefacta furori
<claud. goth. 293> colla catenati vidit squalentia Cimbri.
<claud. goth. 294> vile decus, quod non erexit praevius horror ;
<claud. goth. 295> ingentes generant discrimina magna triumphos.
<claud. goth. 296> Quid turpes iam mente fugas, quid Gallica rura
<claud. goth. 297> respicitis Latioque libet post terga relicto
<claud. goth. 298> longinquum profugis Ararim praecingere castris ?
<claud. goth. 299> scilicet Arctois concessa gentibus urbe
<claud. goth. 300> considet regnum Rhodano capitique superstes
<claud. goth. 301> truncus erit ? vestros stimulant si pignora sensus,
<claud. goth. 302> me quoque non impar naturae cura remordet,
<claud. goth. 303> nec ferro sic corda rigent ut nosse recusem
<claud. goth. 304> quam sanctum soceri nomen, quam dulce mariti,
<claud. goth. 305> quantus prolis amor, sed numquam oblita decoris
<claud. goth. 306> obscaenam latebram pietas ignava requiret.
<claud. goth. 307> nec vobis fortis monitor, mihi cautior uni :
<claud. goth. 308> hic coniunx, hic progenies, hic carior omni
<claud. goth. 309> luce gener ; pars nulla mei subducta procellae.
<claud. goth. 310> accipe tu nostrae, tellus Oenotria, mentis
<claud. goth. 311> vincula communes tecum subeuntia casus,
<claud. goth. 312> exiguamque moram muris impende tuendis,
<claud. goth. 313> dum redeo lectum referens in classica robur. ”
<claud. goth. 314> His dictis pavidi firmavit inertia vulgi
<claud. goth. 315> pectora migrantisque fugam compescuit aulae ;
<claud. goth. 316> ausaque tum primum tenebris emergere pulsis
<claud. goth. 317> Hesperia, ut secum iunxisse pericula vidit
<claud. goth. 318> Augustum, tantoque sui stetit obside fati.
<claud. goth. 319> protinus, umbrosa vestit qua litus oliva
<claud. goth. 320> Larius et dulci mentitur Nerea fluctu,
<claud. goth. 321> parva puppe lacum praetervolat ; ocius inde
<claud. goth. 322> scandit inaccessos brumali sidere montes
<claud. goth. 323> nil hiemis caelive memor. sic ille relinquens
<claud. goth. 324> ieiunos antro catulos inmanior exit
<claud. goth. 325> hiberna sub nocte leo tacitusque per altas
<claud. goth. 326> incedit furiale nives ; stant colla pruinis
<claud. goth. 327> aspera ; flaventes adstringit stiria saetas ;
<claud. goth. 328> nec meminit leti nimbosve aut frigora curat,
<claud. goth. 329> dum natis alimenta parat. Sublimis in Arcton
<claud. goth. 330> prominet Hercyniae confinis Raetia silvae,
<claud. goth. 331> quae se Danuvii iactat Rhenique parentem
<claud. goth. 332> utraque Romuleo praetendens flumina regno :
<claud. goth. 333> primo fonte breves, alto mox gurgite regnant
<claud. goth. 334> et fluvios cogunt unda coeunte minores
<claud. goth. 335> in nomen transire suum. te Cimbrica Tethys
<claud. goth. 336> divisum bifido consumit, Rhene, meatu ;
<claud. goth. 337> Thracia quinque vadis Histrum vorat Amphitrite :
<claud. goth. 338> ambo habiles remis, ambo glacialia secti
<claud. goth. 339> tergo rotis, ambo Boreae Martique sodales.
<claud. goth. 340> sed latus, Hesperiae quo Raetia iungitur orae,
<claud. goth. 341> praeruptis ferit astra iugis panditque tremendam
<claud. goth. 342> vix aestate viam. multi ceu Gorgone visa
<claud. goth. 343> obriguere gelu ; multos hausere profundae
<claud. goth. 344> vasta mole nives, cumque ipsis saepe iuvencis
<claud. goth. 345> naufraga candenti merguntur plaustra barathro.
<claud. goth. 346> interdum subitam glacie labente ruinam
<claud. goth. 347> mons dedit et tepidis fundamina subruit astris
<claud. goth. 348> pendenti male fida solo. Per talia tendit
<claud. goth. 349> frigoribus mediis Stilicho loca. nulla Lyaei
<claud. goth. 350> pocula ; rara Ceres ; raptos contentus in armis
<claud. goth. 351> delibasse cibos madidoque oneratus amictu
<claud. goth. 352> algentem pulsabat equum. nec mollia fesso
<claud. goth. 353> strata dedere torum ; tenebris si caeca repressit
<claud. goth. 354> nox iter, aut spelaea subit metuenda ferarum
<claud. goth. 355> aut pastorali iacuit sub culmine fultus
<claud. goth. 356> cervicem clipeo. stat pallidas hospite magno
<claud. goth. 357> pastor et ignoto praeclarum nomine vultum
<claud. goth. 358> rustica sordenti genetrix ostendit alumno.
<claud. goth. 359> illa sub horrendis praedura cubilia silvis,
<claud. goth. 360> illi sub nivibus somni curaeque laborque
<claud. goth. 361> pervigil hanc requiem terris, haec otia rebus
<claud. goth. 362> insperata dabant ; illae tibi, Roma, salutem
<claud. goth. 363> Alpinae peperere casae. Iam foedera gentes
<claud. goth. 364> exuerant Latiique audita clade feroces
<claud. goth. 365> Vindelicos saltus et Norica rura tenebant.
<claud. goth. 366> ac veluti famuli, mendax quos mortis erilis
<claud. goth. 367> nuntius in luxum falso rumore resolvit,
<claud. goth. 368> dum marcent epulis atque inter vina chorosque
<claud. goth. 369> persultat vacuis effrena licentia tectis,
<claud. goth. 370> si reducem dominum sors improvisa revexit,
<claud. goth. 371> haerent attoniti libertatemque perosus
<claud. goth. 372> conscia servilis praecordia concutit horror :
<claud. goth. 373> sic ducis adspectu cuncti stupuere rebelles,
<claud. goth. 374> inque uno princeps Latiumque et tota refulsit
<claud. goth. 375> Roma viro. frons laeta parum, non tristior aequo,
<claud. goth. 376> non deiecta malis, mixta sed nobilis ira :
<claud. goth. 377> qualis in Herculeo, quotiens infanda iubebat
<claud. goth. 378> Eurystheus, fuit ore dolor vel qualis in atram
<claud. goth. 379> sollicitus nubem maesto Iove cogitur aether.
<claud. goth. 380> Tantane vos” inquit  Getici fiducia belli
<claud. goth. 381> erigit ? hinc animo frustra tumuistis inani ?
<claud. goth. 382> non ita Romanum fati violentia nomen
<claud. goth. 383> opprimit, ut vestros nequeat punire tumultus
<claud. goth. 384> parte sui. ne vos longe sermone petito
<claud. goth. 385> demorer, exemplum veteris cognoscite facti :
<claud. goth. 386> cum ferus Ausonias perfringeret Hannibal arces
<claud. goth. 387> et Trebiam saevo geminassent funere Cannae,
<claud. goth. 388> nequiquam Emathium pepulit spes vana Philippum,
<claud. goth. 389> ut velut adflictos ferro temptaret inerti.
<claud. goth. 390> Romanos commovit atrox iniuria patres,
<claud. goth. 391> urgerent maiora licet, graviterque tulere,
<claud. goth. 392> urbibus inter se claris de culmine rerum
<claud. goth. 393> congressis, aliquid gentes audere minores.
<claud. goth. 394> nec poenam differre placet, sed bella gerenti
<claud. goth. 395> Punica Laevino regis quoque proelia mandant.
<claud. goth. 396> paruit imperiis consul, fususque Philippus,
<claud. goth. 397> vilia dum gravibus populis interserit arma,
<claud. goth. 398> praetereunte manu didicit non esse potentum
<claud. goth. 399> temptandas, mediis quamvis in luctibus, iras.”
<claud. goth. 400> Hoc monitu pariter nascentia bella repressit
<claud. goth. 401> et belle quaesivit opes legitque precantes
<claud. goth. 402> auxilio mensus numerum, qui congruus esset
<claud. goth. 403> nec gravis Italiae formidandusve regenti.
<claud. goth. 404> Nee minus accepto nostrae rumore cohortes
<claud. goth. 405> (sic ducis urget amor) properantibus undique signis
<claud. goth. 406> conveniunt, visoque animi Stilichone recepti
<claud. goth. 407> singultus varios lacrimosaque gaudia miscent :
<claud. goth. 408> sic armenta boum, vastis quae turbida silvis
<claud. goth. 409> sparsit hiems, cantus ac sibila nota magistri
<claud. goth. 410> certatim repetunt et avitae pascua vallis
<claud. goth. 411> inque vicem se voce regunt gaudentque fideles
<claud. goth. 412> reddere mugitus et, qua sonus attigit aurem,
<claud. goth. 413> rara per obscuras adparent cornua frondes.
<claud. goth. 414> adcurrit vicina manus, quam Raetia nuper
<claud. goth. 415> Vandalicis auctam spoliis defensa probavit ;
<claud. goth. 416> venit et extremis legio praetenta Britannis,
<claud. goth. 417> quae Scotto dat frena truci ferroque notatas
<claud. goth. 418> perlegit examines Picto moriente figuras ;
<claud. goth. 419> agmina quin etiam flavis obiecta Sygambris
<claud. goth. 420> quaeque domant Chattos inmansuetosque Cheruscos,
<claud. goth. 421> huc omnes vertere minas tutumque remotis
<claud. goth. 422> excubiis Rhenum solo terrore relinquunt.
<claud. goth. 423> ullane posteritas credet ? Germania quondam
<claud. goth. 424> ilia ferox populis, quae vix instantibus olim
<claud. goth. 425> principibus tota poterat cum mole teneri,
<claud. goth. 426> iam sese placidam praebet Stilichonis habenis,
<claud. goth. 427> ut nec praesidiis nudato limite temptet
<claud. goth. 428> expositum calcare solum nec transeat amnem,
<claud. goth. 429> incustoditam metuens attingere ripam.
<claud. goth. 430> Celsior o cunctis unique aequande Camillo !
<claud. goth. 431> vestris namque armis Alarici fracta quievit
<claud. goth. 432> ac Brenni rabies ; confusis rebus uterque
<claud. goth. 433> divinam tribuistis opem, sed tardior ille
<claud. goth. 434> iam captae vindex patriae, tu sospitis ultor.
<claud. goth. 435> o quantum mutata tuo fortuna regressu !
<claud. goth. 436> ut sese pariter diffudit in omnia regni
<claud. goth. 437> membra vigor vivusque redit color urbibus aegris !
<claud. goth. 438> creditur Herculeis lucem renovasse lacertis
<claud. goth. 439> femina dilecti fatis impensa mariti ;
<claud. goth. 440> et iuvenem spretae laniatum fraude novercae
<claud. goth. 441> non sine Circaeis Latonia reddidit herbis.
<claud. goth. 442> Cretaque, si verax narratur fabula, vidit
<claud. goth. 443> Minoum rupto puerum prodire sepulchrο,
<claud. goth. 444> quem senior vates avium clangore repertum
<claud. goth. 445> gramine restituit : mirae nam munere sortis
<claud. goth. 446> dulcia mella necem, vitam dedit horridus anguis.
<claud. goth. 447> at tuus adventus non unum corpus ab umbris,
<claud. goth. 448> sed tot communi populos sub morte iacentes
<claud. goth. 449> totaque Tartareis e faucibus oppida traxit.
<claud. goth. 450> Ipso Roma die (nec adhuc ostenditur auctor)
<claud. goth. 451> personuit venisse ducem, laetisque Quirites
<claud. goth. 452> vocibus auspicium certi plausere triumphi,
<claud. goth. 453> muniti Stilichone suo. quis gaudia vero
<claud. goth. 454> principis, amplexus alacris quis disserat aulae ?
<claud. goth. 455> pulveris ambiguam nubem speculamur ab altis
<claud. goth. 456> turribus, incerti socios adportet an hostes
<claud. goth. 457> ille globus, mentem suspensa silentia librant,
<claud. goth. 458> donec pulvereo sub turbine sideris instar
<claud. goth. 459> emicuit Stilichonis apex et cognita fulsit
<claud. goth. 460> canities, gavisa repens per moenia clamor
<claud. goth. 461> tollitur ipse venit.” portas secura per omnes
<claud. goth. 462> turba salutatis effunditur obvia signis.
<claud. goth. 463> non iam dilectus miseri nec falce per agros
<claud. goth. 464> deposita iaculum vibrans ignobile messor
<claud. goth. 465> nec temptat 1 clipeum proiectis sumere rastris
<claud. goth. 466> Bellona ridente Ceres humilisque novorum
<claud. goth. 467> seditio clamosa ducum : sed vera iuventus,
<claud. goth. 468> verus ductor adest et vivida Martis imago.
<claud. goth. 469> Prospera sed quantum nostrae spes addita menti,
<claud. goth. 470> tantum exempta Getis, qui vertice proximus astris
<claud. goth. 471> post Alpes iam cuncta sibi promisit apertas
<claud. goth. 472> nil superesse ratus, postquam tot lumina pubis,
<claud. goth. 473> tot subitos pedites, equitum tot conspicit alas
<claud. goth. 474> cinctaque fluminibus crebris ac moenibus arva
<claud. goth. 475> seque velut clausum laqueis, sub pectore furtim
<claud. goth. 476> aestuat et nimium prono fervore petitae
<claud. goth. 477> iam piget Italiae, sperataque Roma teneri
<claud. goth. 478> visa procul. magni subeunt iam taedia coepti.
<claud. goth. 479> occultat tamen ore metum primosque suorum
<claud. goth. 480> consultare iubet bellis annisque verendos.
<claud. goth. 481> crinigeri sedere patres, pellita Getarum
<claud. goth. 482> curia, quos plagis decorat numerosa cicatrix
<claud. goth. 483> et tremulos regit hasta gradus et nititur altis
<claud. goth. 484> pro baculo contis non exarmata senectus.
<claud. goth. 485> hic aliquis gravior natu, cui plurima dictis
<claud. goth. 486> consiliisque fides, defixus lumina terrae
<claud. goth. 487> concutiensque comam capuloque adclinis eburno :
<claud. goth. 488> Si numero non fallor” ait  tricesima currit
<claud. goth. 489> bruma fere, rapidum postquam transnavimus Histrum,
<claud. goth. 490> Romanamque manum tantis eludimus annis.
<claud. goth. 491> sed numquam Mavors adeo constrinxit in artum
<claud. goth. 492> res, Alarice, tuas. per tot certamina docto
<claud. goth. 493> crede seni, qui te tenero vice patris ab aevo
<claud. goth. 494> gestatum parva solitus donare pharetra
<claud. goth. 495> atque aptare breves umeris puerilibus arcus :
<claud. goth. 496> saepe quidem frustra monui, servator ut icti
<claud. goth. 497> foederis Emathia tutus tellure maneres ;
<claud. goth. 498> sed quoniam calidae rapuit te flamma iuventae,
<claud. goth. 499> nunc saltem, si cura tibi manet ulla tuorum,
<claud. goth. 500> his claustris evade, precor, dumque agmina longe,
<claud. goth. 501> dum licet, Hesperiis praeceps elabere terris,
<claud. goth. 502> ne nova praedari cupiens et parta reponas
<claud. goth. 503> pastorique lupus scelerum delicta priorum
<claud. goth. 504> intra saepta luas. quid palmitis uber Etrusci,
<claud. goth. 505> quid mihi nescioquam proprio cum Thy bride Romam
<claud. goth. 506> semper in ore geris ? referunt si vera parentes,
<claud. goth. 507> hanc urbem insano nullus qui Marte petivit
<claud. goth. 508> laetatus violasse redit ; nec numina sedem
<claud. goth. 509> destituunt : iactata procul dicuntur in hostem
<claud. goth. 510> fulmina divinique volant pro moenibus ignes,
<claud. goth. 511> seu caelum seu Roma tonat. si temnis Olympum,
<claud. goth. 512> a magno Stilichone cave, qui semper iniquos
<claud. goth. 513> Fortuna famulante premit. scis ipse, per oras
<claud. goth. 514> Arcadiae quam densa rogis cumulaverit ossa,
<claud. goth. 515> sanguine quam largo Graios calefecerit amnes ;
<claud. goth. 516> extinctusque fores, ni te sub nomine legum
<claud. goth. 517> proditio regnique favor texisset Eoi.”
<claud. goth. 518> Talia grandaevum flammata fronte loquentem
<claud. goth. 519> obliquisque tuens oculis non pertulit ultra,
<claud. goth. 520> sed rupit rabidas accensa superbia voces :
<claud. goth. 521> Si non mentis inops fraudataque sensibus aetas
<claud. goth. 522> praeberet veniam, numquam haec opprobria linguae
<claud. goth. 523> turpia Danuvius me sospite ferret inultus.
<claud. goth. 524> anne, tot Augustos Hebro qui teste fugavi,
<claud. goth. 525> te patiar suadente fugam, cum cesserit omnis
<claud. goth. 526> obsequiis natura meis ? subsidere nostris
<claud. goth. 527> sub pedibus montes, arescere vidimus amnes.
<claud. goth. 528> non ita di Getici faxint manesque parentum,
<claud. goth. 529> ut mea converso relegam vestigia cursu.
<claud. goth. 530> hanc ego vel victor regno vel morte tenebo
<claud. goth. 531> victus humum. per tot populos urbesque cucurri,
<claud. goth. 532> fregi Alpes galeisque Padum victricibus hausi :
<claud. goth. 533> quid restat nisi Roma mihi ? gens robore nostra
<claud. goth. 534> tum quoque pollebat, nullis cum fideret armis.
<claud. goth. 535> at nunc lllyrici postquam mihi tradita iura
<claud. goth. 536> meque suum fecere ducem, tot tela, tot enses,
<claud. goth. 537> tot galeas multo Thracum sudore paravi
<claud. goth. 538> inque meos usus vectigal vertere ferri
<claud. goth. 539> oppida legitime iussu Romana coegi.
<claud. goth. 540> sic me fata fovent ; ipsi, quos omnibus annis
<claud. goth. 541> vastabam, servire dati : nocitura gementes
<claud. goth. 542> arma dabant flammisque diu mollitus et arte
<claud. goth. 543> in sua damna chalybs fabro lugente rubebat.
<claud. goth. 544> hortantes his adde deos. non somnia nobis
<claud. goth. 545> nec volucres, sed clara palam vox edita luco :
<claud. goth. 546> rumpe omnes, Alarice, moras ; hoc impiger anno
<claud. goth. 547> Alpibus Italiae ruptis penetrabis ad urbem.”
<claud. goth. 548> huc iter usque datur. quis iam post talia segnis
<claud. goth. 549> ambigat aut caelo dubitet parere vocanti ? ”
<claud. goth. 550> Sic ait hortatusque suos belloque viaeque
<claud. goth. 551> instruit. attollunt vanos oracula fastus.
<claud. goth. 552> o semper tacita sortes ambage malignae
<claud. goth. 553> eventuque patens et nescia vatibus ipsis
<claud. goth. 554> veri sera fides ! Ligurum regione suprema
<claud. goth. 555> pervenit ad fluvium miri cognominis Urbem,”
<claud. goth. 556> atque illic domitus vix tandem interprete casu
<claud. goth. 557> agnovit dubiis inlusa vocabula fatis.
<claud. goth. 558> Nee non et Stilicho pugnam poscentia movit
<claud. goth. 559> pleno castra gradu dictisque instigat euntes :
<claud. goth. 560> nunc nunc, o socii, temeratae sumite tandem
<claud. goth. 561> Italiae poenas, obsessi principis armis
<claud. goth. 562> excusate nefas deploratumque Timavo
<claud. goth. 563> vulnus et Alpinum gladiis abolete pudorem.
<claud. goth. 564> hic est, quem totiens campis fudistis Achivis,
<claud. goth. 565> quem discors odiisque anceps civilibus orbis,
<claud. goth. 566> non sua vis tutata diu, dum foedera fallax
<claud. goth. 567> ludit et alternae periuria venditat aulae.
<claud. goth. 568> credite nunc omnes, quas dira Britannia gentes,
<claud. goth. 569> quas Hister, quas Rhenus alit, pendere paratas
<claud. goth. 570> in speculis : uno tot proelia vincite bello.
<claud. goth. 571> Romanum reparate decus molemque labantis
<claud. goth. 572> imperii fulcite umeris ; hic omnia campus
<claud. goth. 573> vindicat, haec mundo pacem victoria sancit.
<claud. goth. 574> non in Threiciis Haemi decemimus oris
<claud. goth. 575> nec super Alpheas umbrantia Maenala ripas
<claud. goth. 576> constitimus ; non hic Tegean Argosque tuemur :
<claud. goth. 577> visceribus mediis ipsoque in corde videtis
<claud. goth. 578> bella geri. patrem clipeis defendite Thybrim.”
<claud. goth. 579> talia nunc pediti, turmae nunc mixtus equestri
<claud. goth. 580> dicta dabat. Simul externis praecepta ferebat
<claud. goth. 581> auxiliis. ibat patiens dicionis Alanus,
<claud. goth. 582> qua nostrae iussere tubae, mortemque petendam
<claud. goth. 583> pro Latio docuit gentis praefectus Alanae,
<claud. goth. 584> cui natura breves animis ingentibus artus
<claud. goth. 585> finxerat inmanique oculos infecerat ira ;
<claud. goth. 586> vulneribus pars nulla vacat rescissaque contis
<claud. goth. 587> gloria foedati splendet iactantior oris,
<claud. goth. 588> ille tamen mandante procul Stilichone citatis
<claud. goth. 589> acceleravit equis Italamque momordit harenam.
<claud. goth. 590> felix Elysiisque plagis et carmine dignus,
<claud. goth. 591> qui male suspectam nobis impensius arsit
<claud. goth. 592> vel leto purgare fidem ; qui iudice ferro
<claud. goth. 593> diluit inmeritum laudato sanguine crimen !
<claud. goth. 594> morte viri turbatus eques flectebat habenas
<claud. goth. 595> totaque praeciso nutassent agmina cornu,
<claud. goth. 596> ni celer instructa Stilicho legione secutus
<claud. goth. 597> subsidiis peditum pugnam instaurasset equestrem.
<claud. goth. 598> Quis Musis ipsoque licet Paeane recepto
<claud. goth. 599> enarrare queat, quantum Gradivus in ilia
<claud. goth. 600> luce suae dederit fundator originis urbi ?
<claud. goth. 601> altius haud umquam toto descendimus ense
<claud. goth. 602> in iugulum Scythiae, tanta nec clade superbum
<claud. goth. 603> contudimus Tanain vel cornua fregimus Histri.
<claud. goth. 604> invisum miles sitiens haurire cruorem
<claud. goth. 605> per varias vestes onerataque plaustra metallo
<claud. goth. 606> transit et argenti cumulos et caedis avarus
<claud. goth. 607> contemptas proculcat opes ; pretiosior auro
<claud. goth. 608> sanguis erat ; passim neglecti prodiga lucri
<claud. goth. 609> turba furens strictis odium mucronibus explet.
<claud. goth. 610> purpureos cultus absumptique igne Valentis
<claud. goth. 611> exuvias miserisque graves crateras ab Argis
<claud. goth. 612> raptaque flagranti spirantia signa Corintho
<claud. goth. 613> callidus ante pedes venientibus obicit hostis
<claud. goth. 614> incassum ; neque enim feralis praeda moratur,
<claud. goth. 615> sed iustos praebent stimulos monumenta doloris
<claud. goth. 616> Adseritur ferro captivum vulgus, et omnes
<claud. goth. 617> diversae vocis populi, quos traxerat hostis
<claud. goth. 618> servitio, tandem dominorum strage redempti
<claud. goth. 619> blanda cruentatis adfigunt oscula dextris
<claud. goth. 620> desertosque lares et pignora laeta revisunt.
<claud. goth. 621> miratur sua quemque domus cladesque renarrant
<claud. goth. 622> ordine ; tum grati referunt miracula belli.
<claud. goth. 623> Quis tibi tunc, Alarice, dolor, cum Marte perirent
<claud. goth. 624> divitiae spoliisque diu quaesita supellex
<claud. goth. 625> pulsaretque tuas ululatus coniugis aures,
<claud. goth. 626> coniugis invicto dudum quae freta marito
<claud. goth. 627> demens Ausonidum gemmata monilia matrum
<claud. goth. 628> Romanasque alta famulas cervice petebat !
<claud. goth. 629> scilicet Argolicas Ephyreiadasque puellas
<claud. goth. 630> coeperat et pulchras iam fastidire Lacaenas.
<claud. goth. 631> sed dea quae nimiis obstat Rhamnusia votis
<claud. goth. 632> ingemuit flexitque rotam : domat aspera victos
<claud. goth. 633> pauperies, unoque die Romana rependit
<claud. goth. 634> quidquid ter denis acies amisimus annis.
<claud. goth. 635> O celebranda mihi cunctis Pollentia saeclis !
<claud. goth. 636> o meritum nomen ! felicibus apta triumphis !
<claud. goth. 637> virtutis fatale solum, memorabile bustum
<claud. goth. 638> barbariae ! nam saepe locis ac finibus illis
<claud. goth. 639> plena lacessito rediit vindicta Quirino.
<claud. goth. 640> illic Oceani stagnis excita supremis
<claud. goth. 641> Cimbrica tempestas alias emissa per Alpes
<claud. goth. 642> isdem procubuit campis. iam protinus aetas
<claud. goth. 643> adveniens geminae gentis permisceat ossa
<claud. goth. 644> et duplices signet titulos commune tropaeum :
<claud. goth. 645> hic Gimbros fortesque Getas, Stilichone peremptos
<claud. goth. 646> et Mario claris ducibus, tegit Itala tellus.
<claud. goth. 647> discite vesanae Romam non temnere gentes.”
