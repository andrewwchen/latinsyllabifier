<ter. ad. prologue.1> POSTQUAM Poëta sensit scripturam suam
<ter. ad. prologue.2> Ab iniquis observari, et adversaries
<ter. ad. prologue.3> Rapere in peiorem partem quam acturi sumus,
<ter. ad. prologue.4> Indicio de se ipse erit; vos eritis iudices
<ter. ad. prologue.5> Laudine an vitio duci id factum oporteat.
<ter. ad. prologue.6> Synapothnescontes Diphili comoedia est.
<ter. ad. prologue.7> Eam Commorientes Plautus fecit fabulam.
<ter. ad. prologue.8> In Graeca adolescens est qui lenoni eripuit
<ter. ad. prologue.9> Meretricem in prima fabula. Eum Plautus locum
<ter. ad. prologue.10> Reliquit integrum: eum hic locum sumpsit sibi
<ter. ad. prologue.11> In Adelphos; verbum de verbo expressum extulit.
<ter. ad. prologue.12> Eam nos acturi sumus novatn: pernoscite
<ter. ad. prologue.13> Furtumne factum existimetis, an locum
<ter. ad. prologue.14> Reprehensum qui praeteritus negligentia est.
<ter. ad. prologue.15> Nam quod isti dicunt malevoli, homines nobiles
<ter. ad. prologue.16> Eum adiutare, assidueque una scribere;
<ter. ad. prologue.17> Quod illi maledictum vehemens esse existimant
<ter. ad. prologue.18> Eam laudem hic ducit maximam, quum illis placet
<ter. ad. prologue.19> Qui vobis universis et populo placent;
<ter. ad. prologue.20> Quorum opera in bello, in otio, in negotio,
<ter. ad. prologue.21> Suo quisque tempore usus est sine superbia.
<ter. ad. prologue.22> Dehinc ne exspectetis argumentum fabulae:
<ter. ad. prologue.23> Senes qui primi venient ii partem aperient;
<ter. ad. prologue.24> In agendo partem ostendent. Facite, aequanimitas
<ter. ad. prologue.25> Poëtae ad scribendum augeat industriam.
<ter. ad. 1.1.1> Storax--Non rediit hac nocte a coena Aeschinus,
<ter. ad. 1.1.2> Neque servulorum quisquam qui adversum ierant.
<ter. ad. 1.1.3> Profecto hoc vere dicunt: si absis uspiam,
<ter. ad. 1.1.4> Aut ubi si cesses, evenire ea satius est
<ter. ad. 1.1.5> Quae in te uxor dicit et quae in animo cogitat
<ter. ad. 1.1.6> Irata quam illa quae parentes propitii.
<ter. ad. 1.1.7> Uxor si cesses aut te amare cogitat,
<ter. ad. 1.1.8> Aut tete amari, aut potare, aut animo obsequi;
<ter. ad. 1.1.9> Et tibi bene esse soli quum sibi sit male.
<ter. ad. 1.1.10> Ego quia non rediit filius quae cogito, et
<ter. ad. 1.1.11> Quibus nunc sollicitor rebus! ne aut ille alserit,
<ter. ad. 1.1.12> Aut uspiam ceciderit, aut perfregerit
<ter. ad. 1.1.13> Aliquid. Vah, quemquamne honinem in animum instituere aut
<ter. ad. 1.1.14> Parare quod sit carius quam ipse est sibi?
<ter. ad. 1.1.15> Atqui ex me hic non natus est, sed ex fratre. Is adeo
<ter. ad. 1.1.16> Dissimili studio est iam inde ab adolescentia.
<ter. ad. 1.1.17> Ego hanc clementem vitam urbanam atque otium
<ter. ad. 1.1.18> Secutus sum; et, quod fortunatum isti putant,
<ter. ad. 1.1.19> Uxorem numquam habui. Ille contra haec omnia:
<ter. ad. 1.1.20> Ruri agere vitam; semper parce ac duriter
<ter. ad. 1.1.21> Se habere: uxorem duxit; nati filii
<ter. ad. 1.1.22> Duo: inde ego hunc maiorem adoptavi mihi;
<ter. ad. 1.1.23> Eduxi a parvulo; habui, amavi pro meo;
<ter. ad. 1.1.24> In eo me oblecto; solum id est carum mihi.
<ter. ad. 1.1.25> Ille ut item contra me habeat facio sedulo:
<ter. ad. 1.1.26> Do, practermitto: non necesse habeo omnia
<ter. ad. 1.1.27> Pro meo iure agere. Postremo alii clanculum
<ter. ad. 1.1.28> Patres quae faciunt, quae fert adolescentia,
<ter. ad. 1.1.29> Ea ne me celet consuefeci filium;
<ter. ad. 1.1.30> Nam qui mentiri aut fallere insuerit patrem, aut
<ter. ad. 1.1.31> Audebit, tanto magis audebit caeteros.
<ter. ad. 1.1.32> Pudore et liberalitate liberos
<ter. ad. 1.1.33> Retinere satius esse credo quam metu.
<ter. ad. 1.1.34> Haec fratri mecum non convenient neque placent.
<ter. ad. 1.1.35> Venit ad me saepe clamitans, "Quid agis, Micio?
<ter. ad. 1.1.36> Cur perdis adolescentem nobis? cur amat?
<ter. ad. 1.1.37> Cur potat? cur tu his rebus sumtum suggeris?
<ter. ad. 1.1.38> Vestitu nimio indulges; nimium ineptus es."
<ter. ad. 1.1.39> Nimium ipse est durus praeter aequumque et bonum:
<ter. ad. 1.1.40> Et errat longe mea quidem sententia
<ter. ad. 1.1.41> Qui imperium credat gravius esse aut stabilius
<ter. ad. 1.1.42> Vi quod fit quam illud quod amicitia adiungitur.
<ter. ad. 1.1.43> Mea sic est ratio, et sic animum induco meum:
<ter. ad. 1.1.44> Malo coactus qui suum officium facit
<ter. ad. 1.1.45> Dum id rescitum iri credit tantisper cavet:
<ter. ad. 1.1.46> Si sperat fore clam rursum ad ingenium redit.
<ter. ad. 1.1.47> Ille quem beneficio adiungas ex animo facit;
<ter. ad. 1.1.48> Studet par referre: praesens absensque idem erit.
<ter. ad. 1.1.49> Hoc patrium est, potius consuefacere filium
<ter. ad. 1.1.50> Sua sponte recte facere quam alieno metu.
<ter. ad. 1.1.51> Hoc pater ac dominus interest: hoc qui nequit,
<ter. ad. 1.1.52> Fateatur nescire imperare liberis.
<ter. ad. 1.1.53> Sed estne hic ipsus de quo agebam? et certe is est.
<ter. ad. 1.1.54> Nescio quid tristem video: credo iam ut solet
<ter. ad. 1.1.55> Iurgabit. Salvum te advenire, Demea, Gaudemus.
<ter. ad. 1.2.1> Ehem, opportune: te ipsum quaerito.
<ter. ad. 1.2.2> Quid tristis es? Rogas me, ubi nobis Aeschinus
<ter. ad. 1.2.3> Siet, quid tristis ego sim? Dixine hoc fore? Quid fecit?
<ter. ad. 1.2.4> Quid ille fecerit? quem neque pudet
<ter. ad. 1.2.5> Quicquam; nec metuit quemquam; neque legem putat
<ter. ad. 1.2.6> Tenere se ullam: nam illa quae antehac facta sunt
<ter. ad. 1.2.7> Omitto: modo quid designavit! Quidnam id est?
<ter. ad. 1.2.8> Fores effregit atque in aedes irruit
<ter. ad. 1.2.9> Alienas: ipsum dominum atque onmem familiam
<ter. ad. 1.2.10> Mulcavit usque ad mortem: eripuit mulierem
<ter. ad. 1.2.11> Quam amabat. Clamant omnes indignissime
<ter. ad. 1.2.12> Factum esse. Hoc advenienti quot mihi, Micio,
<ter. ad. 1.2.13> Dixere! in ore est omni populo. Denique,
<ter. ad. 1.2.14> Si conferendum exemplum est, non fratrem videt
<ter. ad. 1.2.15> Rei dare operam, ruri esse parcum ac sobrium?
<ter. ad. 1.2.16> Nullum huius simile factum. Haec quum illi, Micio,
<ter. ad. 1.2.17> Dico tibi dico: tu illum corrumpi sinis.
<ter. ad. 1.2.18> Homine imperito nunquam quicquam iniustius,
<ter. ad. 1.2.19> Qui nisi quod ipse fecit nihil rectum putat.
<ter. ad. 1.2.20> Quorsum istuc? Quia tu Demea haec male iudicas.
<ter. ad. 1.2.21> Non est flagitium, mihi crede, adolescentulum
<ter. ad. 1.2.22> Scortari neque potare; non est; neque fores
<ter. ad. 1.2.23> Effringere. Haec si neque ego neque tu fecimus,
<ter. ad. 1.2.24> Non siit egestas facere nos. Tu nunc tibi
<ter. ad. 1.2.25> Id laudi ducis quod tum fecisti inopia?
<ter. ad. 1.2.26> Iniurium est; nam si esset unde id fieret,
<ter. ad. 1.2.27> Faceremus: et tu illum tuum, si esses homo,
<ter. ad. 1.2.28> Sineres nunc facere, dum per aetatem licet,
<ter. ad. 1.2.29> Potius quam, ubi te exspectatum eiecisset foras,
<ter. ad. 1.2.30> Alieniore aetate post faceret tamen.
<ter. ad. 1.2.31> Pro Iupiter! tu homo adigis me ad insaniam.
<ter. ad. 1.2.32> Non est flagitium, facere haec adolescentulum?
<ter. ad. 1.2.33> Ah, Ausculta: ne me obtundas de hac re saepius.
<ter. ad. 1.2.34> Tuum filium dedisti adoptandum mihi:
<ter. ad. 1.2.35> Is meus est factus: si quid peccat Demea,
<ter. ad. 1.2.36> Mihi peccat: ego illi maximam partem feram.
<ter. ad. 1.2.37> Obsonat, potat, olet unguenta; de meo.
<ter. ad. 1.2.38> Amat; a me argentum dabitur dum erit commodum:
<ter. ad. 1.2.39> Ubi non erit fortasse excludetur foras.
<ter. ad. 1.2.40> Fores effregit; restituentur: discidit
<ter. ad. 1.2.41> Vestem; resarcietur. Est, Dis gratia,
<ter. ad. 1.2.42> Et unde haec flant, et adhuc non molesta sunt.
<ter. ad. 1.2.43> Postremo aut desine, aut cedo quemvis arbitrum:
<ter. ad. 1.2.44> Te plura in hac re peccare ostendam.
<ter. ad. 1.2.45> Hei mihi! Pater esse disce ab illis qui vere sciunt.
<ter. ad. 1.2.46> Natural tu illi pater es, consiliis ego.
<ter. ad. 1.2.48> Tun consulis quicquam? Ah, si pergis abiero.
<ter. ad. 1.2.48> Sicine agis? An ego toties de eadem re audiam?
<ter. ad. 1.2.49> Curae est mihi. Et mihi curae est: verum Demea
<ter. ad. 1.2.50> Curemus aequam uterque partem: tu alterum,
<ter. ad. 1.2.51> Ego item alterum; nam ambos curare propemodum
<ter. ad. 1.2.52> Reposcere illum est quem dedisti. Ah, Micio.
<ter. ad. 1.2.53> Mihi sic videtur. Quid istic? tibi si istic placet,
<ter. ad. 1.2.54> Profundat, perdat, pereat: nihil ad me attinet.
<ter. ad. 1.2.55> Iam si verbum unum posthac--- Rursum, Demea, Irascere?
<ter. ad. 1.2.56> An non credis? repeton quem dedi?
<ter. ad. 1.2.57> Aegre est: alienus non sum: si obsto, hem, desino.
<ter. ad. 1.2.58> Unum vis curem; curo; et est Dis gratia
<ter. ad. 1.2.59> Quum ita ut volo est. Iste tuus ipse sentiet
<ter. ad. 1.2.60> Posterius--nolo in ilium gravius dicere.
<ter. ad. 1.2.61> Nec nihil neque omnia haec sunt quae dicit; tamen
<ter. ad. 1.2.62> Nonnihil molesta sunt haec mihi: sed ostendere
<ter. ad. 1.2.63> Me aegre pati illi nolui: nam ita est homo;
<ter. ad. 1.2.64> Quum placo adversor scdulo et deterreo.
<ter. ad. 1.2.65> Tamen vix humane patitur: verum si augeam,
<ter. ad. 1.2.66> Aut etiam adiutor sim eius iracundiae,
<ter. ad. 1.2.67> Insaniam profecto cum illo; etsi Aeschinus
<ter. ad. 1.2.68> Nonnullam in hac re nobis facit iniuriam.
<ter. ad. 1.2.69> Quam hic non amavit meretricem? aut cui non dedit
<ter. ad. 1.2.70> Aliquid? postremo, nuper (credo iam omnium
<ter. ad. 1.2.71> Taedebat) dixit velle uxorem ducere.
<ter. ad. 1.2.72> Sperabam iam defervisse adolescentiam:
<ter. ad. 1.2.73> Gaudebam. Ecce autem de integro. Nisi quicquid est
<ter. ad. 1.2.74> Volo scire, atque hominem convenire si apud forum est.
<ter. ad. 2.1.1> Obsecro, populares, ferte misero atque innocenti auxilium:
<ter. ad. 2.1.2> Subvenite inopi. Otiose nunc iam ilico hic consiste.
<ter. ad. 2.1.3> Quid respectas? nihil pericli est: nunquam dum ego adero hic te tanget.
<ter. ad. 2.1.4> Ego istam invitis omnibus--
<ter. ad. 2.1.5> Quamquam est scelestus non committet hodie unquam iterum ut vapulet.
<ter. ad. 2.1.6> Aeschine audi: ne te ignarum fuisse dicas meorum morum; Leno ego sum.
<ter. ad. 2.1.7> Scio. At ita ut usquam fuit fide quisquam optima.
<ter. ad. 2.1.8> Tu quod te posterius purges hanc iniuriam mihi nolle
<ter. ad. 2.1.9> Factam esse huius non faciam: crede hoc; ego meum ius persequar;
<ter. ad. 2.1.10> Neque tu verbis solves unquam quod mihi re male feceris.
<ter. ad. 2.1.11> Novi ego vestra haec:"Nollem factum;" iusiurandum dabitur te esse
<ter. ad. 2.1.12> Indignum iniuria hac; indignis quum egomet sim acceptus modis.
<ter. ad. 2.1.13> Abi prae strenue ac fores aperi. Ceterum hoc nihil facis.
<ter. ad. 2.1.14> I intro iam nunc. At enim non sinam. Accede illuc Parmeno;
<ter. ad. 2.1.15> Nimium istoc abisti: hic propter hunc adsiste. Hem, sic volo.
<ter. ad. 2.1.16> Cave nunc iam oculos a meis oculis quoquam demoveas tuos:
<ter. ad. 2.1.17> Ne mora sit si innuerim quin pugnus continuo in mala haereat.
<ter. ad. 2.1.18> Istuc volo ergo ipsum experiri. Hem, serva: omitte mulierem.
<ter. ad. 2.1.19> O facinus indignum!Geminabit nisi caves. Hei misero mihi!
<ter. ad. 2.1.20> Non innueram: verum in istam partem potius peccato tamen.
<ter. ad. 2.1.21> I nunc iam. Quid hoc rei est! regnumne Aeschine hic tu possides?
<ter. ad. 2.1.22> Si possiderem ornatus esses ex tuis virtutibus.
<ter. ad. 2.1.23> Quid tibi rei mecum est? Nihil. Quid? nostin qui sim?
<ter. ad. 2.1.24> Non desidero. Tetigin tui quicquam? Si attigisses ferres infortunium.
<ter. ad. 2.1.25> Qui tibi magis licet meam habere pro qua ego argentum dedi?
<ter. ad. 2.1.26> Responde. Ante aedes non fecisse erit melius hic convicium;
<ter. ad. 2.1.27> Nam si molestus pergis esse iam intro abripiere atque ibi
<ter. ad. 2.1.28> Usque ad necem operiere loris. Loris liber? Sic erit.
<ter. ad. 2.1.29> O hominem impurum! hicine libertatem aiunt aequam esse omnibus?
<ter. ad. 2.1.30> Si satis iam debacchatus es leno audi si vis nunc iam.
<ter. ad. 2.1.31> Egon debacchatus sum autem, an tu in me? Mitte ista, atque ad rem redi.
<ter. ad. 2.1.32> Quam rem? quo redeam? Iamne me vis dicere id quod ad te attinet?
<ter. ad. 2.1.33> Cupio; aequi modo aliquid. Vah! leno iniqua me non vult loqui.
<ter. ad. 2.1.34> Leno sum, fateor, pernicies communis adolescentium;
<ter. ad. 2.1.35> Periurus, pestis; tamen tibi a me nulla orta est iniuria.
<ter. ad. 2.1.36> Nam hercle etiam hoc restat. Illuc quaeso redi quo coepisti, Aeschine.
<ter. ad. 2.1.37> Minis viginti tu illam emisti; quae res tibi vertat male.
<ter. ad. 2.1.38> Argenti tantum dabitur. Quid si ego tibi illam nolo vendere,
<ter. ad. 2.1.39> Coges me? Minime. Namque id metui. Neque vendendam censeo,
<ter. ad. 2.1.40> Quae libera est; nam ego liberali illam assero causa manu.
<ter. ad. 2.1.41> Nunc vide utrum vis; argentum accipere, an causam meditari tari tuam?
<ter. ad. 2.1.42> Delibera hoc dum ego redeo leno. Pro supreme Iupiter!
<ter. ad. 2.1.43> Minime miror qui insanire occipiunt ex iniuria.
<ter. ad. 2.1.44> Domo me eripuit; verberavit; me invito abduxit meam:
<ter. ad. 2.1.45> Homini misero plus quingentos colaphos infregit mihi.
<ter. ad. 2.1.46> Ob malefacta haec tantilem emtam postulat sibi tradier.
<ter. ad. 2.1.47> Verum enim, quando bene promeruit, fiat: suum ius postulat.
<ter. ad. 2.1.48> Age iam cupio, si modo argentum reddat. Sed ego hoc hariolor;
<ter. ad. 2.1.49> Ubi me dixero dare tanti, testes faciet ilico
<ter. ad. 2.1.50> Vendidisse me: de argento somnium: mox; "Crasredi."
<ter. ad. 2.1.51> Id quoque possum ferre si modo reddat; quanquam iniurium est.
<ter. ad. 2.1.52> Verum cogito id quod res est: quando eum quaestum occeperis,
<ter. ad. 2.1.53> Accipienda et mussitanda iniuria adolescentium est.
<ter. ad. 2.1.54> Sed nemo dabit: frustra has egomet mecum rationes puto.
<ter. ad. 2.2.1> Tace, egomet conveniam iam ipsum: cupide accipiat faxo; atque etiam
<ter. ad. 2.2.2> Bene dicat secum esse actum. Quid istuc, Sannio, est quod te audio
<ter. ad. 2.2.3> Nescio quid concertasse cum hero? Nunquam vidi iniquius
<ter. ad. 2.2.4> Certationem comparatam quam haec hodie inter nos fuit:
<ter. ad. 2.2.5> Ego vapulando, ille verberando, usque ambo defessi sunmus.
<ter. ad. 2.2.6> Tua culpa. Quid agerem? Adolescenti morem gestum oportuit.
<ter. ad. 2.2.7> Qui potui melius qui hodie usque os praebui? Age, scis quid loquar?
<ter. ad. 2.2.8> Pecuniam in loco negligere maximum interdum est lucrum.
<ter. ad. 2.2.9> Hui! Metuisti; si nunc de tuo iure concessisses paululum, atque
<ter. ad. 2.2.10> Adolescenti esses morigeratus, hominum homo stultissime,
<ter. ad. 2.2.11> Ne non tibi istuc foeneraret? Ego spem pretio non emno.
<ter. ad. 2.2.12> Nunquam rem facies: abi: nescis inescare homines, Sannio.
<ter. ad. 2.2.13> Credo istuc melius esse: verum ego nunquam adeo astutus fui
<ter. ad. 2.2.14> Quin quicquid possem mallem auferre potius in praesentia.
<ter. ad. 2.2.15> Age; novi tuum animum; quasi iam usquam tibi sint viginti minae,
<ter. ad. 2.2.16> Dum huic obsequare. Praeterea autem te aiunt proficisci Cyprum.
<ter. ad. 2.2.17> Hem! Coëmisse hinc quae illuc veheres multa; navem conductam; hoc, scio,
<ter. ad. 2.2.18> Animus tibi pendet. Ubi illinc, spero, redieris tamen hoc ages.
<ter. ad. 2.2.19> Nusquam pedem. Perii hercle; hac illi spe hoc inceperunt.
<ter. ad. 2.2.20> Timet: Inieci scrupulum homini. 0 scelera! illud vide
<ter. ad. 2.2.21> Ut in ipso articulo oppressit. Emtae mulieres
<ter. ad. 2.2.22> Complures; et item hine alia quae porto Cyprum.
<ter. ad. 2.2.23> Nisi eo ad mercatum venio, damnum maximum est.
<ter. ad. 2.2.24> Nunc si hoc omitto actum agam; ubi illinc rediero
<ter. ad. 2.2.25> Nihil est; refrixerit res. "Nunc demum venis?
<ter. ad. 2.2.26> Cur passus? ubi eras?" Ut sit satius perdere
<ter. ad. 2.2.27> Quam aut hic nunc manere tam diu, aut tum persequi.
<ter. ad. 2.2.28> Iamne enumerasti id quod ad te rediturum putes?
<ter. ad. 2.2.29> Hocine illo dignum est? hocine incipere Aeschinum?
<ter. ad. 2.2.30> Per oppressionem ut hanc mihi eripere postulet?
<ter. ad. 2.2.31> Labascit. Unum hoc habeo: vide si satis placet:
<ter. ad. 2.2.32> Potius quam venias in periculum, Sannio,
<ter. ad. 2.2.33> Servesne an perdas totum, dividuum face:
<ter. ad. 2.2.34> Minas decem conradet alicunde. Hei mihi,
<ter. ad. 2.2.35> Etiam de sorte nunc venio in dubium miser?
<ter. ad. 2.2.36> Pudet nihil: omnes dentes labefecit mihi:
<ter. ad. 2.2.37> Praeterea colaphis tuber est totum caput.
<ter. ad. 2.2.38> Etiam insuper defrudat? nusquam abeo. Ut lubet.
<ter. ad. 2.2.39> Numquid vis quin abeam? Immo hercle hoc quaeso, Syre;
<ter. ad. 2.2.40> Ut ut haec sunt acta, potius quam lites sequar,
<ter. ad. 2.2.41> Meum mihi reddatur; saltem quanti emta est, Syre.
<ter. ad. 2.2.42> Scio te non usum antehac amicitia mea:
<ter. ad. 2.2.43> Memorem me dices esse et gratum. Sedulo
<ter. ad. 2.2.44> Faciam: sed Ctesiphonem video: laetus est
<ter. ad. 2.2.45> De amica. Quid quod te oro? Paulisper mane.
<ter. ad. 2.3.1> Abs quivis homine, cum est opus, beneficium accipere gaudeas:
<ter. ad. 2.3.2> Verum enimvero id demum iuvat, si, quem aequum est facere, is bene facit.
<ter. ad. 2.3.3> O frater frater, quid ego nunc te laudem? Satis certo scio;
<ter. ad. 2.3.4> Nunquam ita magnifice quicquam dicam id virtus quin superet tua.
<ter. ad. 2.3.5> Itaque unam hanc rem me habere praeter alios praecipuam arbitror,
<ter. ad. 2.3.6> Fratrem homini nemini esse primarum artium magis principem.
<ter. ad. 2.3.7> O Ctesipho. O Syre, Aeschinus ubi est?
<ter. ad. 2.3.8> Ellum, te exspectat domi. Hem. Quid est?
<ter. ad. 2.3.9> Quid sit? illius opera, Syre, nunc vivo: festivum caput,
<ter. ad. 2.3.10> Qui omnia sibi post putavit esse prae meo commodo;
<ter. ad. 2.3.11> Maledicta, famam, meum amorem, et peceatum in se transtulit:
<ter. ad. 2.3.12> Nihil pote supra. Quidnam foris crepuit? Mane, mane: ipse exit foras.
<ter. ad. 2.4.1> Ubi ille est sacrilegus? Men quaerit? numquillnam effert? Occidi:
<ter. ad. 2.4.2> Nihil video. Ehem, opportune; te ipsum quaero. Quid fit, Ctesipho?
<ter. ad. 2.4.3> In tuto est omnis res: omitte vero tristitiam tuam.
<ter. ad. 2.4.4> Ego illam hercle vero omitto qui quidem te habeam fratrem. O mi Aeschine,
<ter. ad. 2.4.5> O mi germane; ah, vereor coram in os te laudare amplius,
<ter. ad. 2.4.6> Ne id assentandi magis quam quo habeam gratum facere existimes.
<ter. ad. 2.4.7> Age inepte; quasi nunc non norimus nos inter nos, Ctesipho.
<ter. ad. 2.4.8> Hoc mihi dolet, nos paene sero scisse, et paene in eum locum
<ter. ad. 2.4.9> Redisse ut si omnes cuperent nihil tibi possent auxiliarier.
<ter. ad. 2.4.10> Pudebat. Ah, stultitia est istaec, non pudor. Tam ob parvulam
<ter. ad. 2.4.11> Rem paene ex patria!--Turpe dictu. Deos quaeso ut istaec prohibeant.
<ter. ad. 2.4.12> Peccavi. Quid ait tandem nobis Sannio?Iam mitis est.
<ter. ad. 2.4.13> Ego ad forum ibo ut hunc absolvam: tu intro ad illam, Ctesipho.
<ter. ad. 2.4.14> Syre, insta. Eamus; namque hic properat in Cyprum. Ne tam quidem;
<ter. ad. 2.4.15> Quamvis etiam maneo otiosus hic. Reddetur; ne time. At ut omne reddat.
<ter. ad. 2.4.16> Omne reddet: tace modo, ac sequere hac. Sequor. Heus, heus, Syre. Hem, quid est?
<ter. ad. 2.4.17> Obsecro hercle, hominem istum impurissimum
<ter. ad. 2.4.18> Quamprimum absolvitote; ne, si magis irritatus siet,
<ter. ad. 2.4.19> Aliqua ad patrem hoc permanet, atque ego tum perpetuo perierim.
<ter. ad. 2.4.20> Non fiet; bono animo es: tu cum illa te intus oblecta interim;
<ter. ad. 2.4.21> Et lectulos iube sterni nobis, et parari caetera.
<ter. ad. 2.4.22> Ego iam transacta re convertam me domum cum obsonio.
<ter. ad. 2.4.23> Ita quaeso: quando hoc bene successit, hilarem Inlue sumamus diem.
<ter. ad. 3.1.1> Obsecro, mea nutrix, quid nunc fiet? Quid fiat rogas?
<ter. ad. 3.1.2> Recte edepol spero. Modo dolores, mea tu, occipiunt primulum.
<ter. ad. 3.1.3> Iam nunc times, quasi nunquam affueris, nunquam tute pepereris.
<ter. ad. 3.1.4> Miseram me, neminem habeo; solae sumus: Geta autem hic non adest;
<ter. ad. 3.1.5> Nec quem ad obstetricem mittam; nec qui arcessat Aeschinum.
<ter. ad. 3.1.6> Pol is quidem iam hic aderit; nam nunquam unum intermittit diem
<ter. ad. 3.1.7> Quin semper veniat. Solus mearum miseriarum est remedium.
<ter. ad. 3.1.8> E re nata melius fieri haud potuit quam factum est hera;
<ter. ad. 3.1.9> Quando vitium oblatum est; quod ad illum attinet potissimum
<ter. ad. 3.1.10> Talem, tali genere atque animo, natum ex tanta familia.
<ter. ad. 3.1.11> Ita pol est ut dicis: salvus nobis Deos quaeso ut siet.
<ter. ad. 3.2.1> Nunc illud est quod si omnes omnia sua consilia conferant,
<ter. ad. 3.2.2> Atque huic malo salutem quaerant, auxili nihil afferant,
<ter. ad. 3.2.3> Quod mihique heraeque filiaeque herili est. Vae misero mihi!
<ter. ad. 3.2.4> Tot res repente circumvallant, unde emergi non potest,
<ter. ad. 3.2.5> Vis, egestas, iniustitia, solitudo, infamia.
<ter. ad. 3.2.6> Hocine saeclum? O scelera, O genera sacrilega, O hominem impium!
<ter. ad. 3.2.7> Me miseram! quidnam est quod sic video timidum et properantem Getam?
<ter. ad. 3.2.8> Quem neque fides neque iusiurandum neque ilium misericordia
<ter. ad. 3.2.9> Repressit neque reflexit, neque quod partus instabat prope,
<ter. ad. 3.2.10> Cui miserae indigne per vim vitium obtulerat.
<ter. ad. 3.2.11> Non intelligo Satis quae loquatur. Propius obsecro accedamus, Sostrata.
<ter. ad. 3.2.12> Ah, Me miserum! vix sum compos animi; ita ardeo iracundia.
<ter. ad. 3.2.13> Nihil est quod malim quam illam totam familiam mihi dari obviam,
<ter. ad. 3.2.14> Ut ego iram hanc in eos evomam omnem dum aegritudo haec est recens:
<ter. ad. 3.2.15> Satis mihi id habeam supplici, dum illos ulciscar modo.
<ter. ad. 3.2.16> Seni animam primum extinguerem ipsi qui illud produxit scelus.
<ter. ad. 3.2.17> Tum autem Syrum impulsorem, vah, quibus ilium lacerarem modis!
<ter. ad. 3.2.18> Sublimem medium arriperem, et capite pronum in terram statuerem,
<ter. ad. 3.2.19> Ut cerebro dispergat viam.
<ter. ad. 3.2.20> Adolescenti ipsi eriperem oculos; posthaec praecipitem darem;
<ter. ad. 3.2.21> Caeteros ruerem, agerem, raperem, tunderem, et prosternerem.
<ter. ad. 3.2.22> Sed cesso heram hoc malo impertiri propere? Revocemus. Geta.
<ter. ad. 3.2.23> Hem, quisquis es, sine me. Ego sum Sostrata. Ubi ea est? te ipsam quaerito,
<ter. ad. 3.2.24> Te expecto: oppido opportune te obtulisti mihi obviam, Hera.
<ter. ad. 3.2.25> Quid est? quid trepidas? Hei mihi! Quid festinas, mi Geta?
<ter. ad. 3.2.26> Animam recipe. Prorsus-- Quid istuc prorsus ergo est.
<ter. ad. 3.2.27> Periimus: Actum est. Eloquere ergo, obsecro te, quid sit.
<ter. ad. 3.2.28> Iam-- Quid iam, Geta? Aeschinus-- Quid is ergo? alienus est ab nostra familia.
<ter. ad. 3.2.29> Hem, Perii: quare? Amare occepit aliam. Vae miserae mihi!
<ter. ad. 3.2.30> Neque id occulte fert: ab lenone ipsus eripuit palam.
<ter. ad. 3.2.31> Satin hoc certum est? Certum: hisce oculis egomet vidi, Sostrata.
<ter. ad. 3.2.32> Ah, Me miseram! quid credas iam? aut cui credas? Nostrumne Aeschinum;
<ter. ad. 3.2.33> Nostram vitam omnium, in quo nostrae spes omnesque opes sitae
<ter. ad. 3.2.34> Erant; qui sine hac iurabat se unum nunquam victurum diem;
<ter. ad. 3.2.35> Qui se in sui gremio positurum puerum dicebat patris;
<ter. ad. 3.2.36> Ita obsecraturum ut liceret sibi hanc uxorem ducere?
<ter. ad. 3.2.37> Hera, lacrimas mitte, ac potius quod ad hanc rem opus est porro consule;
<ter. ad. 3.2.38> Patiamurne, an narremus cuipiam?
<ter. ad. 3.2.39> Au, mi homo, sanusne es? An hoc proferendum tibi videtur usquam esse?
<ter. ad. 3.2.40> Mihi quidem non placet. Iam primum illum alieno animo a nobis esse res ipsa indicat.
<ter. ad. 3.2.41> Nunc si hoc palam proferimus ille infitias ibit, sat scio.
<ter. ad. 3.2.42> Tua fama et gnatae vita in dubium veniet. Tur si mraxime
<ter. ad. 3.2.43> Fateatur, quum amet aliam, non est utile hanc illi dari:
<ter. ad. 3.2.44> Quapropter quoquo pacto tacito est opus. Ah, minime gentium:
<ter. ad. 3.2.45> Non faciam. Quid ages? Proferam. Hem, mea Sostrata, vide quam rem agas.
<ter. ad. 3.2.46> Peiore res loco non potest esse quam in quo nunc sita est.
<ter. ad. 3.2.47> Primum indotata est: tum praeterea quae secunda ei dos erat
<ter. ad. 3.2.48> Periit: pro virgine dari nuptum non potest. Hoc reliquum est:
<ter. ad. 3.2.49> Si infitias ibit, testis mecum est annulus quem amiserat.
<ter. ad. 3.2.50> Postremo, quando ego conscia mihi sum a me culpam esse hanc procul,
<ter. ad. 3.2.51> Neque pretium neque rem ullam intercessisse illa aut me indignam, Geta,
<ter. ad. 3.2.52> Experiar. Quid ista? accedo, ut melius dicas. Tu, quantum potes,
<ter. ad. 3.2.53> Abi, atque Hegioni cognato huius rem omnem narrato ordine;
<ter. ad. 3.2.54> Nam is nostro Simulo fuit summus, et nos coluit maxime.
<ter. ad. 3.2.55> Nam hercle alius nemo respicit nos.Propera tu, mea Canthara,
<ter. ad. 3.2.56> Curre: obstetricem arcesse, ut cum opus sit ne in mora nobis siet.
<ter. ad. 3.3.1> Disperii! Ctesiphonem audivi filium
<ter. ad. 3.3.2> Una affuisse in raptione cum Aeschino.
<ter. ad. 3.3.3> Id misero restat mihi mali, si ilium potest
<ter. ad. 3.3.4> Qui alicui rei est etiam eum ad nequitiam abducere.
<ter. ad. 3.3.5> Ubi ego ilium quaeram? credo abductum in ganeum
<ter. ad. 3.3.6> Aliquo: persuasit ille impurus, sat scio.
<ter. ad. 3.3.7> Sed eccum Syrum ire video: hinc scibo iam ubi siet;
<ter. ad. 3.3.8> Atque hercle hic de grege illo est: si me senserit
<ter. ad. 3.3.9> Eum quaeritare, nunquam dicet carnifex.
<ter. ad. 3.3.10> Non ostendam me id velle. Omnem rem modo seni
<ter. ad. 3.3.11> Quo pacto se haberet enarramus ordine:
<ter. ad. 3.3.12> Nihil vidi quicquam laetius. Pro Iupiter,
<ter. ad. 3.3.13> Hominis stultitiam! Collaudavit filium:
<ter. ad. 3.3.14> Mihi qui id dedissem consilium egit gratias.
<ter. ad. 3.3.15> Disrumpor. Argentum annumeravit ilico:
<ter. ad. 3.3.16> Dedit praeterea in sumntum dimidium minae:
<ter. ad. 3.3.17> Id distributum sane est ex sententia. Hem!
<ter. ad. 3.3.18> Huic mandes, si quid recte curatum velis.
<ter. ad. 3.3.19> Hem, Demea, haud aspexeram te. Quid agitur?
<ter. ad. 3.3.20> Quid agatur? Vestram nequeo mirari satis
<ter. ad. 3.3.21> Rationem. Est hercle inepta, ne dicam dolo,
<ter. ad. 3.3.22> Atque absurda. Pisces ceteros purga, Dromo:
<ter. ad. 3.3.23> Congrum istum maximum in aqua sinito ludere
<ter. ad. 3.3.24> Paulisper: ubi ego venero, exossabitur;
<ter. ad. 3.3.25> Prius nolo. Haecine flagitia! Mihi quidem non placent;
<ter. ad. 3.3.26> Et clamo saepe. Salsamenta haec, Stephanio,
<ter. ad. 3.3.27> Fac macerentur pulchre. Di vestram fidem,
<ter. ad. 3.3.28> Utrum studione id sibi habet, an laudi putat
<ter. ad. 3.3.29> Fore si perdiderit gnatum? Vae misero mihi!
<ter. ad. 3.3.30> Videre videor iam diem illum quum hinc egens
<ter. ad. 3.3.31> Profugiet aliquo militatum. O Demea,
<ter. ad. 3.3.32> Istuc est sapere, non quod ante pedes modo est
<ter. ad. 3.3.33> Videre, sed etiam illa quae futura sunt Prospicere.
<ter. ad. 3.3.34> Quid? istaec iam penes vos psaltria est?
<ter. ad. 3.3.35> Ellam intus. Eho an domi est habiturus? Credo, ut est
<ter. ad. 3.3.36> Dementia. Haecine fieri! Inepta lenitas
<ter. ad. 3.3.37> Patris et facilitas prava. Fratris me quidem
<ter. ad. 3.3.38> Pudet pigetque. Nimium inter vos, Demea, ac
<ter. ad. 3.3.39> Non quia ades praesens dico hoc, pernimium interest.
<ter. ad. 3.3.40> Tu quantus quantus es nihil nisi sapientia es:
<ter. ad. 3.3.41> Ille somnium. Sineres vero tu ilium tuum Facere haec?
<ter. ad. 3.3.42> Sinerem ilium? an non sex totis mensibus
<ter. ad. 3.3.43> Prius olfecissem quam ille quicquam coeperit?
<ter. ad. 3.3.44> Vigilantiam tuam tu mihi narras? Sic siet
<ter. ad. 3.3.45> Modo ut nunc est quaeso. Ut quisque suum vult esse, ita est.
<ter. ad. 3.3.46> Quid eum? vidistine hodie? Tuumne filium?
<ter. ad. 3.3.47> Abigam hunc rus. Iamdudum aliquid ruri agere arbitror.
<ter. ad. 3.3.48> Satin scis ibi esse? Oh, qui egomet produxi.
<ter. ad. 3.3.49> Optime est.Metui ne haereret hic.
<ter. ad. 3.3.50> Atque iratum admodum. Quid autem?
<ter. ad. 3.3.51> Adortus iurgio fratrem apud forum
<ter. ad. 3.3.52> De psaltria istac. Ain vero? Vah, nihil reticuit.
<ter. ad. 3.3.53> Nam ut numerabatur forte argentum intervenit
<ter. ad. 3.3.54> Homo de improviso: coepit clamare, " O Aeschine!
<ter. ad. 3.3.55> Haecine flagitia facere te! haec te admittere
<ter. ad. 3.3.56> Indigna genere nostro!" Oh! lacrimo gaudio.
<ter. ad. 3.3.57> "Non tu hoc argentum perdis sed vitam tuam."
<ter. ad. 3.3.58> Salvus sit, spero: est similis maiorum suum. Hui.
<ter. ad. 3.3.59> Syre, praeceptorum plenus istorum ille. Phy. Domi habuit unde disceret.
<ter. ad. 3.3.60> Fit sedulo. Nihil praetermitto: consuefacio: denique
<ter. ad. 3.3.61> Inspicere tanquam in speculum in vitas omnium
<ter. ad. 3.3.62> Iubeo, atque ex aliis sumere exemplum sibi.
<ter. ad. 3.3.63> "Hoc facito." Recte sane."Hoc fugito." Callide.
<ter. ad. 3.3.64> "Hoc laudi est." Istaec res est. "Hoc vitio datur."
<ter. ad. 3.3.65> Probissime. Porro autem-- Non hercle otium est
<ter. ad. 3.3.66> Nunc mihi auscultanldi. Pisces ex sententia
<ter. ad. 3.3.67> Nactus sum: hi mihi ne corrumpantur cautio est:
<ter. ad. 3.3.68> Nam id nobis tam flagitium est quam illa, Demea,
<ter. ad. 3.3.69> Non facere vobis quae modo dixti: et, quod queo,
<ter. ad. 3.3.70> Conservis ad eundem istunc praccipio modum:
<ter. ad. 3.3.71> "(Hoc salsum est; hoc adustum est; hoc lautum est parum,
<ter. ad. 3.3.72> Illud recte: iterum sic memento:" sedulo
<ter. ad. 3.3.73> Moneo quae possum pro mea sapientia.
<ter. ad. 3.3.74> Postremo tanquam in speculum in patinas, Demea,
<ter. ad. 3.3.75> Inspicere iubeo, et moneo quid facto usus siet.
<ter. ad. 3.3.76> Inepta haec esse nos quae facimus sentio:
<ter. ad. 3.3.77> Verum quid facias? ut homo est, ita morem geras.
<ter. ad. 3.3.78> Numquid vis? Mentem vobis meliorem dari.
<ter. ad. 3.3.79> Tu rus hinc abis? Recta.Nam quid tu hic agas,
<ter. ad. 3.3.80> Ubi si quid bene praecipias nemo obtemperet?
<ter. ad. 3.3.81> Ego vero hinc abeo, quando is quamobrem huc veneram
<ter. ad. 3.3.82> Rus abiit: illum curo unum: ille ad me attinet.
<ter. ad. 3.3.83> Quando ita vult frater, de istoc ipse viderit.
<ter. ad. 3.3.84> Sed quis illic est procul quem video? estne hic Hegio,
<ter. ad. 3.3.85> Tribulis noster? si satis cerno, is hercle est: vah,
<ter. ad. 3.3.86> Homo amicus nobis iam inde a puero. Di boni!
<ter. ad. 3.3.87> Nae illiusmodi iam nobis magna civium
<ter. ad. 3.3.88> Penuria est: homo antiqua virtute ac fide.
<ter. ad. 3.3.89> Haud cito mali quid ortum ex hoc sit publice.
<ter. ad. 3.3.90> Quam gaudeo ubi etiam huius generis reliquias
<ter. ad. 3.3.91> Restare video! Ah, vivere etiam nunc libet.
<ter. ad. 3.3.92> Opperiar hominem hic, ut salutem et conloquar.
<ter. ad. 3.4.1> Pro Di immortales, facinus indignum, Geta.
<ter. ad. 3.4.2> Quid narras? Sic est factum. Ex illan familia
<ter. ad. 3.4.3> Tam illiberale facinus esse ortum? O Aeschine,
<ter. ad. 3.4.4> Pol haud paternum istuc dedisti. Videlicet
<ter. ad. 3.4.5> De psaltria hac audivit: id illi nunc dolet
<ter. ad. 3.4.6> Alieno: pater is nihili pendit. Hei mihi!
<ter. ad. 3.4.7> Utinam hic prope adesset alicubi, atque audiret haec.
<ter. ad. 3.4.8> Nisi facient quae illos aequum est, haud sic auferent.
<ter. ad. 3.4.9> In te spes omnis, Hegio, nobis sita est.
<ter. ad. 3.4.10> Te solum habemus: tu es patronus, tu parens:
<ter. ad. 3.4.11> Ille tibi moriens nos commendavit senex.
<ter. ad. 3.4.12> Si deseris tu, periimus. Cave dixeris.
<ter. ad. 3.4.13> Neque faciam, neque me satis pie posse arbitror.
<ter. ad. 3.4.14> Adibo. Salvere Hegionem plurimum Iubeo.
<ter. ad. 3.4.15> Te quaerebam ipsum. Salve Demea.
<ter. ad. 3.4.16> Quid autem? Maior filius tuus Aeschinus,
<ter. ad. 3.4.17> Quem fratri adoptandum dedisti, neque boni
<ter. ad. 3.4.18> Neque liberalis functus officium est viri.
<ter. ad. 3.4.19> Quid istuc est? Nostrum amicum noras Simulum
<ter. ad. 3.4.20> Atque aequalem? Quidni? Filiam eius virginem
<ter. ad. 3.4.21> Vitiavit. Hem! Mane; nondum audisti, Demea,
<ter. ad. 3.4.22> Quod est gravissimum. An quid est etiam amplius?
<ter. ad. 3.4.23> Vero amplius; nam hoc quidem ferendum aliquo modo est:
<ter. ad. 3.4.24> Persuasit nox, amor, vinum, adolescentia:
<ter. ad. 3.4.25> Humanum est. Ubi scit factum, ad matrem virginis
<ter. ad. 3.4.26> Venit ipsus ultro lacrimans, orans, obsecrans,
<ter. ad. 3.4.27> Fidem dans, iurans se illam ducturum domum.
<ter. ad. 3.4.28> Ignotum est; tacitum est; creditum est. Virgo ex eo
<ter. ad. 3.4.29> Compressu gravida facta est: mensis hic decimus est.
<ter. ad. 3.4.30> Ille bonus vir nobis psaltriam, si Dis placet,
<ter. ad. 3.4.31> Paravit quicum vivat, illam deserit.
<ter. ad. 3.4.32> Pro certon tu istaec dicis? Mater virginis
<ter. ad. 3.4.33> In medio est; ipsa virgo; res ipsa: hic Geta
<ter. ad. 3.4.34> Praeterea, ut captus est servorum non malus
<ter. ad. 3.4.35> Neque iners, alit illas: solus omnem familiam
<ter. ad. 3.4.36> Sustentat: hunc abduce, vinci; quaere rem.
<ter. ad. 3.4.37> Immo hercle extorque, nisi ita factum est, Demea.
<ter. ad. 3.4.38> Postremo non negabit: coram ipsum cedo.
<ter. ad. 3.4.39> Pudet: nec quid agam neque quid huic respondeam
<ter. ad. 3.4.40> Scio. Miseram me, differor doloribus.
<ter. ad. 3.4.41> Iuno Lucina, fer opem: serva me, obsecro.
<ter. ad. 3.4.42> Hem. Numnam illa quaeso parturit? Certe Hegio.
<ter. ad. 3.4.43> Hem. Illaec fidem nunc vestram implorat, Demea:
<ter. ad. 3.4.44> Quod vos vis cogit, id voluntate impetret.
<ter. ad. 3.4.45> Haec primum ut fiant Deos quaeso ut vobis decet:
<ter. ad. 3.4.46> Sin aliter animus vester est, ego, Demea,
<ter. ad. 3.4.47> Summa vi defendam hanc atque illum mortuum.
<ter. ad. 3.4.48> Mihi cognatus erat: una a pueris parvulis
<ter. ad. 3.4.49> Sumus educti; una semper militiae et domi
<ter. ad. 3.4.50> Fuimus; paupertatem una pertulimus gravem.
<ter. ad. 3.4.51> Quapropter nitar, faciam, experiar, denique
<ter. ad. 3.4.52> Animam relinquam potius quam illas deseram.
<ter. ad. 3.4.53> Quid mihi respondes? Fratrem conveniam, Hegio:
<ter. ad. 3.4.54> Is quod mihi de hac re dederit consilium id sequar.
<ter. ad. 3.4.55> Sed Demea hoc tu facito, cum animo cogites
<ter. ad. 3.4.56> Quam vos facillime agitis, quam estis maxime
<ter. ad. 3.4.57> Potentes, dites, fortunati, nobiles,
<ter. ad. 3.4.58> Tam maxime vos aequo animo aequa noscere
<ter. ad. 3.4.59> Oportet, si vos vultis perhiberi probos.
<ter. ad. 3.4.60> Redito: fient quae fieri aequum est omnia.
<ter. ad. 3.4.61> Decet te facere. Geta duc me intro ad Sostratam.
<ter. ad. 3.4.62> Non me indicente haec fiunt. Utinam hic sit modo
<ter. ad. 3.4.63> Defunctum: verum nimia illaec licentia
<ter. ad. 3.4.64> Profecto evadet in aliquod magnum malum.
<ter. ad. 3.4.65> Ibo ac requiram fratrem, ut in eum haec evomam.
<ter. ad. 3.5.1> Bono animo fac sis, Sostrata; et istam, quod potes,
<ter. ad. 3.5.2> Fac consolere. Ego Micionem, si apud forum est,
<ter. ad. 3.5.3> Conveniam; atque ut res gesta est narrabo ordine.
<ter. ad. 3.5.4> Si est facturus ut sit officium suum,
<ter. ad. 3.5.5> Faciat: sill aliter de hac re est eius sententia,
<ter. ad. 3.5.6> Respondeat mihi; ut quid agam quamprimum sciam.
<ter. ad. 4.1.1> Ain patrem hinc abisse rus? Iamdudum. Dic sodes.
<ter. ad. 4.1.2> Apud villam est. Nunc cum maxime operis aliquid facere credo.
<ter. ad. 4.1.3> Utinam quidem, Quod cum salute eius fiat, ita se defatigarit velim,
<ter. ad. 4.1.4> Ut triduo hoc perpetuo prorsum e lecto nequeat surgere.
<ter. ad. 4.1.5> Ita fiat, et istoc si quid potis est rectius. Ita: nam hunc diem
<ter. ad. 4.1.6> Misere nimis cupio, ut coepi, perpetuum in laetitia degere:
<ter. ad. 4.1.7> Et illud rus nulla alia causa tam male odi, nisi quia prope est:
<ter. ad. 4.1.8> Quod si abesset longius,
<ter. ad. 4.1.9> Prius nox oppressisset illic quam huc reverti posset iterum.
<ter. ad. 4.1.10> Nunc ubi me illic non videbit iam huc recurret, sat scio.
<ter. ad. 4.1.11> Rogitabit me ubi fuerim; quem ego hodie toto non vidi die.
<ter. ad. 4.1.12> Quid dicam? Nihilne in mentem? Nunquam quicquam.Tanto nequior.
<ter. ad. 4.1.13> Cliens, amicus, hospes, nemo est vobis? Sunt: quid postea ?
<ter. ad. 4.1.14> Hisce opera ut data sit. Quae non data sit? non potest fieri.
<ter. ad. 4.1.15> Potest. Interdiu: sed si hic pernocto, causae quid dicam, Syre?
<ter. ad. 4.1.16> Vah, quam vellem etiam noctu amicis operam mos esset dari.
<ter. ad. 4.1.17> Quin tu otiosus es: ego illius sensum pulchre calleo.
<ter. ad. 4.1.18> Quum fervit maxime tam placidum quam ovem reddo. Quo modo?
<ter. ad. 4.1.19> Laudarier te audit libenter: facio te apud illum Deum:
<ter. ad. 4.1.20> Virtutes narro. Meas? Tuas: homini ilico laerim&amp;8A cadunt
<ter. ad. 4.1.23> Quasi puero gaudio. Hem tibi autem. Quidnam est?
<ter. ad. 4.1.25> Lupus in fabula. Pater est? Ipsus est.
<ter. ad. 4.1.28> Syre, quid agimus? Fuge modo intro: ego videro.
<ter. ad. 4.1.30> Si quid rogabit, nusquam tu me: audistin? Potin ut desinas?
<ter. ad. 4.2.1> Nae ego homo sum infelix: primum fratrem nusquam invenio gentium:
<ter. ad. 4.2.2> Praeterea autem dum illum quaero a villa mercenarium
<ter. ad. 4.2.3> Vidi: is filium negat esse ruri: nec quid agam scio.
<ter. ad. 4.2.4> Syre. Quid est?Men quaerit? Verum. Perii! Quin tu animo bono es.
<ter. ad. 4.2.5> Quid hoc, malum, infelicitatis? nequeo satis decernere;
<ter. ad. 4.2.6> Nisi me credo huic esse natum rei, ferendis miseriis.
<ter. ad. 4.2.7> Primus sentio mala nostra; primus rescisco omnia;
<ter. ad. 4.2.8> Primus porro obnuntio: aegre solus si quid fit fero.
<ter. ad. 4.2.9> Rideo hunc: primum ait se scire; is solus nescit omnia.
<ter. ad. 4.2.10> Nunc redeo: si forte frater redierit viso. Syre,
<ter. ad. 4.2.11> Obsecro vide ne ille huc prorsus se irruat. Etiam taces?
<ter. ad. 4.2.12> Ego cavebo. Nunquam hercle hodie ego istuc committam tibi;
<ter. ad. 4.2.13> Nam me iam in cellam aliquam cum illa concludam: id tutissimum est.
<ter. ad. 4.2.14> Age, talen ego hunc amovebo. Sed eccum sceleratum Syrum.
<ter. ad. 4.2.15> Non hercle hic quidem durare quisquam, si sic fit, potest.
<ter. ad. 4.2.16> Scire equidem volo quot mihi sint domini: quae haec est miseria?
<ter. ad. 4.2.17> Quid ille gannit? quid vult? quid ais bone vir? est frater domi?
<ter. ad. 4.2.18> Quid, malum, "Bone vir," mihi narras? Equidem perii. Quid tibi est?
<ter. ad. 4.2.19> Rogitas? Ctesipho me pugnis miserum et istam psaltriam
<ter. ad. 4.2.20> Usque occidit. Hem, quid narras? Hem! vide, ut discidit labrum.
<ter. ad. 4.2.21> Quamobrem? Me impulsore hanc emtam esse ait. Nion tu eum rus hinc modo
<ter. ad. 4.2.22> Produxe aibas? Factum: verum venit post insaniens:
<ter. ad. 4.2.23> Nihil pepercit. Non pucduisse verberate hominen senem,
<ter. ad. 4.2.24> Quem ego modo puerum tantillum in manibus gestavi meis?
<ter. ad. 4.2.25> Laudo, Ctesipho; patrissas: abi, virum. te iudico.
<ter. ad. 4.2.26> Laudas? Nae ille continebit posthac si sapiet manus.
<ter. ad. 4.2.27> Fortiter. Perquam! quia miseram mulierem, et me servulum
<ter. ad. 4.2.28> Qui referire non audebam, vicit: hui, perfortiter!
<ter. ad. 4.2.29> Non potuit melius: idem quod ego sensit te esse huic rei caput.
<ter. ad. 4.2.30> Sed estne frater intus? Non est. Ubi ilium quaeram cogito.
<ter. ad. 4.2.31> Scio ubi sit; verum hodie nunquam monstrabo.
<ter. ad. 4.2.32> Hem, quid ais? Ita. Diminuetur tibi quidem iam cerebrum.
<ter. ad. 4.2.33> At nomen nescio Illius hominis; sed locum novi ubi sit.
<ter. ad. 4.2.34> Dic ergo locum. Nostin porticum apud macellum hanc deorsum?
<ter. ad. 4.2.35> Quidni noverim? Praeterito hac recta platea sursum: ubi eo veneris,
<ter. ad. 4.2.36> Clivus deorsum versus est: hac te praecipitato: postea
<ter. ad. 4.2.37> Est ad hanc manum sacellum; ibi angiportum propter est.
<ter. ad. 4.2.38> Quonam? Illic ubi etiam caprificus inagna est: nostin?
<ter. ad. 4.2.39> Novi. Hac pergito. Id quidem angiportum non est pervium.
<ter. ad. 4.2.40> Verum hercle. Vah, Censen hominem me esse? erravi. In porticum rursum redi:
<ter. ad. 4.2.41> Sane hac multo propius ibis, et minor est erratio.
<ter. ad. 4.2.42> Scin Cratini huius ditis aedes? Scio. Ubi eas praeterieris
<ter. ad. 4.2.43> Ad sinistram hac recta platea: ubi ad Dianae veneris
<ter. ad. 4.2.44> Ito ad dextram: priusquam ad portam venias apud ipsum lacum
<ter. ad. 4.2.45> Est pistrilla et exadversum fabrica: ibi est. Quid ibi facit?
<ter. ad. 4.2.46> Lectulos in sole ilignis pedibus faciendos dedit.
<ter. ad. 4.2.47> Ubi potetis vos? Bene sane. Sed cesso ad eum pergere?
<ter. ad. 4.2.48> I sane. Ego te exercebo hodie ut dignus es, silicernium.
<ter. ad. 4.2.49> Aeschinus odiose cessat: prandium corrumpitur.
<ter. ad. 4.2.50> Ctesipho autem in amore est totus. Ego iam prospiciam mihi:
<ter. ad. 4.2.51> Nam iam adibo, atque unumquicquid quod quidem erit bellissimum
<ter. ad. 4.2.52> Carpam; et cyathos sorbilans paulatim hunc producam diem.
<ter. ad. 4.3.1> Ego in hac re nihil reperio quamobrem lauder tantopere, Hegio:
<ter. ad. 4.3.2> Meum officium facio; quod peccatum a nobis ortum est corrigo:
<ter. ad. 4.3.3> Nisi si me in illo credidisti esse hominum numero qui ita putant,
<ter. ad. 4.3.4> Sibi fieri iniuriam ultro si quam fecere ipsi expostules,
<ter. ad. 4.3.5> Et ultro accusant: id quia non est a me factum agis gratias?
<ter. ad. 4.3.6> Ah, minime: nunquam te aliter atque es in animum induxi meum.
<ter. ad. 4.3.7> Sed quaeso ut una mecum ad matrem virginis eas, Micio,
<ter. ad. 4.3.8> Atque istaec eadem quae mihi dixti tute dicas mulieri;
<ter. ad. 4.3.9> Suspicionem hanc propter fratrem eius esse et illam psaltriam.
<ter. ad. 4.3.10> Si ita aequum censes, aut si ita opus est facto, camus.
<ter. ad. 4.3.11> Bene facis; Nam et illi animum iam relevabis, quae dolore ac miseria
<ter. ad. 4.3.12> Tabescit; et tuo officio fueris functus: sed si aliter putas,
<ter. ad. 4.3.13> Egomet narrabo quae mihi dixti. Immo ego ibo. Bene facis.
<ter. ad. 4.3.14> Omnes quibus res sunt minus secundae magis sunt nescio quomodo
<ter. ad. 4.3.15> Suspiciosi; ad contumeliam omnia accipiunt magis;
<ter. ad. 4.3.16> Propter suam impotentiam se semper credunt negligi;
<ter. ad. 4.3.17> Quapropter te ipsum purgare ipsis coram placabilius est.
<ter. ad. 4.3.18> Et recte et verum dicis. Sequere me ergo hac intro. Maxime.
<ter. ad. 4.4.1> Discrucior animi:
<ter. ad. 4.4.2> Hocine de improviso mali mihi obiici
<ter. ad. 4.4.3> Tantum, ut neque quid de me faciam neque quid agam certum siet!
<ter. ad. 4.4.4> Membra metu debilia sunt; animus timore
<ter. ad. 4.4.5> Obstipuit: pectore consistere nil consili
<ter. ad. 4.4.6> Quit. Vah! quomodo me ex hac expediam turba? Tanta nunc
<ter. ad. 4.4.7> Suspicio de me incidit;
<ter. ad. 4.4.8> Neque ea immerito: Sostrata credit mihi me psaltriam hanc emisse.
<ter. ad. 4.4.9> Id anus mihi indicium fecit.
<ter. ad. 4.4.10> Nam ut hinc forte ea ad obstetricem erat missa, ubi eam vidi ilico
<ter. ad. 4.4.11> Accedo, rogito Pamphila quid agat, iam partus adsiet;
<ter. ad. 4.4.12> Eone obstetricem arcessat. Illa exclamat, "Abi, abi iam, Aeschine.
<ter. ad. 4.4.13> Satis diu dedisti verba; sat adhuc tua nos frustrata est fides."
<ter. ad. 4.4.14> "Hem, quid istuc obsecro," inquam, "est?" "Valeas; habeas illam quae placet."
<ter. ad. 4.4.15> Sensi ilico id illas suspicari: sed me reprehendi tamen
<ter. ad. 4.4.16> Ne quid de fratre garrulae illi dicerem, ac fieret palam.
<ter. ad. 4.4.17> Nunc quid faciam? Dicam fratris esse? Id quidem minime est opus
<ter. ad. 4.4.18> Usquam efferri. Ac mitto: fieri potis est ut ne qua exeat.
<ter. ad. 4.4.19> Ipsum id metuo ut credant; tot concurrunt verisimilia.
<ter. ad. 4.4.20> Egomet rapui; ipse egomet solvi argentum; ad me abducta est domum.
<ter. ad. 4.4.21> Haec adeo mea culpa fateor fieri. Non me hanc rem patri
<ter. ad. 4.4.22> Ut ut erat gesta indicasse? Exorassem ut eam ducerem.
<ter. ad. 4.4.23> Cessatum usque adhuc est: nunc porro, Aeschine, expcrgiscere!
<ter. ad. 4.4.24> Nunc hoc primum est: ad illas ibo ut purgem me; accedam ad fores.
<ter. ad. 4.4.25> Perii! horresco semper ubi pultare hasce occipio miser.
<ter. ad. 4.4.26> Heus, heus: Aeschinus ego sum: aperite aliquis actutum ostium.
<ter. ad. 4.4.27> Prodit nescio quis: concedam huc.
<ter. ad. 4.5.1> Ita uti dixi, Sostrata,
<ter. ad. 4.5.2> Facite: ego Aeschinum conveniam, ut quomodo acta haec sint sciat.
<ter. ad. 4.5.3> Sed quis ostium hoc pultavit? Pater hercle est: perii.
<ter. ad. 4.5.4> Aeschine. Quid huic hic negoti est? Tune has pepulisti fores?
<ter. ad. 4.5.5> Tacet. Cur non ludo hunc aliquantisper? Melius est,
<ter. ad. 4.5.6> Quandoquidem hoc nunquam mihi ipse voluit credere.
<ter. ad. 4.5.7> Nihil mihi respondes? Non equidem istas quod sciam.
<ter. ad. 4.5.8> Ita? nam mirabar quid hic negoti esset tibi.
<ter. ad. 4.5.9> Erubuit: salva res est. Die sodes, pater,
<ter. ad. 4.5.10> Tibi vero quid istic est rei? Nihil mihi quidem:
<ter. ad. 4.5.11> Amicus quidam me a foro abduxit modo
<ter. ad. 4.5.12> Huc advocatum sibi. Quid? Ego dicam tibi:
<ter. ad. 4.5.13> Habitant hic quaedam mulieres pauperculae,
<ter. ad. 4.5.14> Ut opinor; has non nosse te et certo scio;
<ter. ad. 4.5.15> Neque enim diu huc commigrarunt. Quid tum postea?
<ter. ad. 4.5.16> Virgo est cum matre. Perge.Haec virgo orba est patre:
<ter. ad. 4.5.17> Hic meus amicus illi genere est proximus:
<ter. ad. 4.5.18> Huic leges cogunt nubere hanc. Perii. Quid est?
<ter. ad. 4.5.19> Nihil: recte: perge.Is venit ut secum avehat;
<ter. ad. 4.5.20> Nam habitat Mileti. Hem, virginem ut secum avehat?
<ter. ad. 4.5.21> Sic est. Miletum usque obsecro?> Ita. Animo male est.
<ter. ad. 4.5.22> Quid ipsae? quid aiunt? Quid illas cecses? nihil enim.
<ter. ad. 4.5.23> Commenta mater est esse ex alio viro
<ter. ad. 4.5.24> Nescio quo puerum natum; neque eum nominat;
<ter. ad. 4.5.25> Priorem esse ilium; non oportere huic dari.
<ter. ad. 4.5.26> Eho, nonne haec iusta tibi videntur postea?
<ter. ad. 4.5.27> Non. Obsecro, non? an illam hinc abducet, pater?
<ter. ad. 4.5.28> Quid illam ni abducat? Factum a vobis duriter
<ter. ad. 4.5.29> Immisericorditerque; atque etiam, si est, pater,
<ter. ad. 4.5.30> Dicendum magis aperte, illiberaliter.
<ter. ad. 4.5.31> Quamobrem? Rogas me? quid illi tandem credits
<ter. ad. 4.5.32> Fore animi misero quicum illa consuevit prius,
<ter. ad. 4.5.33> Qui infelix haud scio an illam misere nunc amat,
<ter. ad. 4.5.34> Quum hanc sibi videbit praesens praesenti eripi,
<ter. ad. 4.5.35> Abduci ab oculis? Facinus indignum, pater.
<ter. ad. 4.5.36> Qua ratione istuc? quis despondit? quis dedit?
<ter. ad. 4.5.37> Cui, quando nupsit? auctor his rebus quis est?
<ter. ad. 4.5.38> Cur duxit alienam? An sedere oportuit
<ter. ad. 4.5.39> Domi virginem tam grandem, dum cognatus hinc
<ter. ad. 4.5.40> Illinc veniret exspectantem? Haec, mi pater,
<ter. ad. 4.5.41> Te dicere aequum fuit, et id defendere.
<ter. ad. 4.5.42> Ridiculum: adversumne illum causam dicerem
<ter. ad. 4.5.43> Cui veneram advocatus? sed, quid ista, Aeschine,
<ter. ad. 4.5.44> Nostra? aut quid nobis cum illis? abeamus. Quid est?
<ter. ad. 4.5.45> Quid lacrimas? Pater obsecro ausculta. Aeschine, audivi omnia
<ter. ad. 4.5.46> Et scio; nam te amo; quo magis quae agis curae sunt milhi.
<ter. ad. 4.5.47> Ita velim me promerentem ames dum vivas mi pater,
<ter. ad. 4.5.48> Ut me hoc delictum admisisse in me id mihi vehementer dolet,
<ter. ad. 4.5.49> Et me tui pudet. Credo hercle; nam ingenium novi tuum
<ter. ad. 4.5.50> Liberale: sed vereor ne indiligens nimium sies.
<ter. ad. 4.5.51> In qua civitate tandem te arbitrare vivere?
<ter. ad. 4.5.52> Virginem vitiasti quam te ius non fuerat tangere.
<ter. ad. 4.5.53> Iam id peccatum primum magnum; magnum, at humanum tamen.
<ter. ad. 4.5.54> Fecere alii saepe item boni: at postquam id evenit, cedo
<ter. ad. 4.5.55> Numquid circumspexti? aut numquid tute prospexti tibi,
<ter. ad. 4.5.56> Quid fieret, qua fieret? si te ipsum mihi puduit dicere,
<ter. ad. 4.5.57> Qua resciscerem? Haec dum dubitas menses abierunt decem.
<ter. ad. 4.5.58> Prodidisti et te, et illam miseram, et gnatum, quod quidem in te fuit.
<ter. ad. 4.5.59> Quid? credebas dormienti haec tibi confecturos Deos,
<ter. ad. 4.5.60> Et illam sine tua opera in cubiculum iri deductum domum?
<ter. ad. 4.5.61> Nolim ceterarum rerum te socordem eodem modo.
<ter. ad. 4.5.62> Bono animo es: duces uxorem hanc. Hem.Bono animo es, inquam.
<ter. ad. 4.5.63> Pater, Obsecro, non ludis tu nunc me? Ego te? quamobrem?
<ter. ad. 4.5.64> Nescio; Nisi quia tam misere hoc esse cupio verum eo vereor magis.
<ter. ad. 4.5.65> Abi domum, ac Deos comprecare ut uxorem arcessas: abi.
<ter. ad. 4.5.66> Quid? iam uxorem? Iam. Iam? Iam, quantum potest. Di me, pater,
<ter. ad. 4.5.67> Omlnes oderint ni magis te quam oculos nunc amo meos.
<ter. ad. 4.5.68> Quid? quam illam? Aeque. Perbenigne. Quid? ille ubi est Milesius?
<ter. ad. 4.5.69> Abiit; periit; navem adscendit. Sed cur cessas? Abi pater:
<ter. ad. 4.5.70> Tu potius Deos comprecare; nam tibi eos certo scio,
<ter. ad. 4.5.71> Quo vir melior multo es quam ego, obtelnperaturos magis.
<ter. ad. 4.5.72> Ego eo intro ut quae opus sunt parentur: tu fac ut dixi, si sapis.
<ter. ad. 4.5.73> Quid hoc est negoti! Hoc est patrem esse? aut hoc est filium esse?
<ter. ad. 4.5.74> Si frater aut sodalis esset, qui magis morem gereret?
<ter. ad. 4.5.75> Hic non amandus? hicine non gestandus in sinu est? hem!
<ter. ad. 4.5.76> Itaque adeo magnam mili iniecit sua commoditate curam
<ter. ad. 4.5.77> Ne forte imprudens faciam quod nolit: sciens cavebo.
<ter. ad. 4.5.78> Sed cesso ire intro ne morae meis nuptiis egomet siem?
<ter. ad. 4.6.1> Defessus sum ambulando. Ut, Syre, te cum tua
<ter. ad. 4.6.2> Monstratione magnus perdat Iupiter!
<ter. ad. 4.6.3> Perreptavi usque omne oppiduni: ad portam, ad lacum:
<ter. ad. 4.6.4> Quo non? neque illic fabrica ulla erat, neque fratremn holmo
<ter. ad. 4.6.5> Vidisse se aibat quisquami: nunc vero domi
<ter. ad. 4.6.6> Certum obsidere est usque donec redierit.
<ter. ad. 4.7.1> Ibo, illis dicaam nlullan esse in nobis moram.
<ter. ad. 4.7.2> Sed eccuni ipsum: te iamluddum quacro, Micio. Quidnam?
<ter. ad. 4.7.3> Fero alia flagitia ad te ingentia Boni illius adolescentis.
<ter. ad. 4.7.4> Ecce auteni! Nova; Capitalia. Ohe, iam. Nescis qui vir sit.
<ter. ad. 4.7.5> Scio. O stulte, tu de psaltria me somnias
<ter. ad. 4.7.6> Agere: hoc peccatum in virginemn est civem.
<ter. ad. 4.7.7> Scio.Oho, scis et patere? Quicni patiar?
<ter. ad. 4.7.8> Dic mihi, Non clanas? non insanis?
<ter. ad. 4.7.9> Non. Malim quiden-- Puer natus est. Di bene vertant!
<ter. ad. 4.7.10> Virgo nihil habet. Audivi. Et ducenda indotata est?
<ter. ad. 4.7.11> Scilicet. Quid nunc futurum est?
<ter. ad. 4.7.12> Id enim quod res ipsa fert: Illinc huc transferetur virgo.
<ter. ad. 4.7.13> O Iupiter! Istocine pacto oportet? Quid faciam amplius?
<ter. ad. 4.7.14> Quid facias? Si non ipsa re istuc tibi dolet,
<ter. ad. 4.7.15> Simulare certe est hominis. Quin iam virginem
<ter. ad. 4.7.16> Despondi; res composita est; fiunt nuptiae:
<ter. ad. 4.7.17> Demsi metum omnem: haec magis sunt hominis.
<ter. ad. 4.7.18> Caeterum, Placet tibi factum, Micio? Non, si queam
<ter. ad. 4.7.19> Mutare: nunc, quum non queo, aequo animo fero.
<ter. ad. 4.7.20> Ita vita est hominum quasi quum ludas tesseris:
<ter. ad. 4.7.21> Si illud quod maxime opus est iactu non cadit,
<ter. ad. 4.7.22> Illud quod cecidit forte id arte ut corrigas.
<ter. ad. 4.7.23> Corrector! Nempe tua arte viginti minae
<ter. ad. 4.7.24> Pro psaltria periere; quae, quantum potest,
<ter. ad. 4.7.25> Aliquo abiicienda est, si non pretio at gratiis.
<ter. ad. 4.7.26> Neque est, neque illam sane studeo vendere.
<ter. ad. 4.7.27> Quid igitur facies?Domni erit. Pro Divum fidem!
<ter. ad. 4.7.28> Meretrix et materfamilias una in domo?
<ter. ad. 4.7.29> Cur non? Sanum te credis esse? Equidem arbitror.
<ter. ad. 4.7.30> Ita me Di ament, ut video ego tuam ineptiam,
<ter. ad. 4.7.31> Facturum credo ut habeas quicum cantites.
<ter. ad. 4.7.32> Cur non? Et nova nupta eadem haece discet?
<ter. ad. 4.7.33> Scilicet. Tu inter eas restim ductans saltabis.
<ter. ad. 4.7.34> Probe. Probe? Et tu nobiseum una, si opus sit.
<ter. ad. 4.7.35> Hei mihi! Non te haec pudent?
<ter. ad. 4.7.36> Iam vero omitte, Demea,
<ter. ad. 4.7.37> Tuam istane iracundiam; atque ita uti decet
<ter. ad. 4.7.38> Hilarum ac libentem fac te gnati in nuptiis.
<ter. ad. 4.7.39> Ego hos conveniam: post huc redeo. O Iupiter!
<ter. ad. 4.7.40> Hancine vitam? hoscine mores? hanc dementiam?
<ter. ad. 4.7.41> Uxor sine dote veniet; intus psaltria est:
<ter. ad. 4.7.42> Domus sumtuosa; adolescens luxu perditus;
<ter. ad. 4.7.43> Senex delirans. Ipsa si cupiat Salus
<ter. ad. 4.7.44> Servare prorsus non potest hanc familiam.
<ter. ad. 5.1.1> Edepol, Syrisce, to curasti molliter,
<ter. ad. 5.1.2> Lauteque munus administrasti tuum.
<ter. ad. 5.1.3> Abi. Sed postquam intus sum omnium rerum satur,
<ter. ad. 5.1.4> Prodeambulare huc libitum est. Illud sis vide
<ter. ad. 5.1.5> Exemplum disciplinae. Ecce autem hic adest
<ter. ad. 5.1.6> Senex noster. Quid fit? quid tu es tristis?
<ter. ad. 5.1.7> Oh scelus. Ohe, iam tu verba fundis hic, sapientia?
<ter. ad. 5.1.8> Tu si meus esses--dis quidem esses, Demea,
<ter. ad. 5.1.9> Ac tuam rem constabilisses.
<ter. ad. 5.1.10> exemplum omnibus Curarem ut esses.
<ter. ad. 5.1.11> Quamobrem? quid feci? Rogas?
<ter. ad. 5.1.12> In ipsa turba, atque in peccato maximo,
<ter. ad. 5.1.13> Quod vix sedatum satis est, potasti scelus,
<ter. ad. 5.1.1> Quasi re bene gesta. Sane nollem huc exitum.
<ter. ad. 5.2.1> Heus, Syre; rogat te Ctesipho ut redeas.
<ter. ad. 5.2.2> Abi. Quid Ctesiphonem hic narrat? Nihil.
<ter. ad. 5.2.3> Eho carnifex, Est Ctesipho intus?
<ter. ad. 5.2.4> Non est. Cur hic nominat?
<ter. ad. 5.2.5> Est alius quidanm, parasitaster parvulus:
<ter. ad. 5.2.6> Nostin? Iam scibo. Quid agis? quo abis?
<ter. ad. 5.2.7> Mitte me. Noli inquam. Non manum abstines, mastigia?
<ter. ad. 5.2.8> An tibi iam mavis cerebrum dispergi hic?
<ter. ad. 5.2.9> Abit. Edepol comissatorem haud sane commodum,
<ter. ad. 5.2.10> Praesertim Ctesiphoni. Quid ego nunc agam
<ter. ad. 5.2.11> Nisi, dum hae silescunt turbae, interea in angulum
<ter. ad. 5.2.12> Aliquo abeam, atque edornmiscam hoc villi? Sic agam.
<ter. ad. 5.3.1> Parata a nobis sunt, ut dixi, Sostrata,
<ter. ad. 5.3.2> Ubi vis. Quisnam a me pepulit tam graviter fores?
<ter. ad. 5.3.3> Hei mihi, quid faciam? quid again? quid clamem aut querar?
<ter. ad. 5.3.4> O coelum, O terra, O maria Neptuni! IIem tibi:
<ter. ad. 5.3.5> Rescivit omnem rem; id nunc clamat scilicet:
<ter. ad. 5.3.6> Paratae lites; succurrendum est. Eccum adest
<ter. ad. 5.3.7> Communis corruptela nostrum liberum.
<ter. ad. 5.3.8> Tandem reprime iracundiam, atque ad te redi.
<ter. ad. 5.3.9> Repressi, redii: mitto maledicta omnia:
<ter. ad. 5.3.10> Rem ipsam putemus: dictum hoc inter nos fuit,
<ter. ad. 5.3.11> Ex te adeo est ortum, ne tu curares meum,
<ter. ad. 5.3.12> Neve ego tuum? responde. Factum est; non nego.
<ter. ad. 5.3.13> Cur nunc apud te potat? cur recipis meum?
<ter. ad. 5.3.14> Cur emis amicam Micio? Numqui minus
<ter. ad. 5.3.15> Mihi idem ius aequum est esse quod mecum est tibi?
<ter. ad. 5.3.16> Quando ego tuum non euro, ne cura meum.
<ter. ad. 5.3.17> Non aequum dicis; non; nam vetus verbum hoc quidem est;
<ter. ad. 5.3.18> Communia esse amicorum inter se omnia.
<ter. ad. 5.3.19> Facete! nunc demum istaec nata oratio est.
<ter. ad. 5.3.20> Ausculta paucis, nisi molestum est, Demea.
<ter. ad. 5.3.21> Principio, si id te mordet, sumtum filii
<ter. ad. 5.3.22> Quem faciunt, quaeso facito haec tecum cogites:
<ter. ad. 5.3.23> Tu illos duos olim pro re tollebas tua,
<ter. ad. 5.3.24> Quod satis putabas tua bona ambobus fore,
<ter. ad. 5.3.25> Et me tum uxorem credidisti, scilicet,
<ter. ad. 5.3.26> Ducturuml: eandem illam rationein antiquam obtine:
<ter. ad. 5.3.27> Conserva, quaere, parce: fac quam plurimum
<ter. ad. 5.3.28> Illis relinquas: gloriam tu istam obtine.
<ter. ad. 5.3.29> Mea, quae praeter spem evenere, utantur sine.
<ter. ad. 5.3.30> De summa nihil decedet: quod hinc accesserit,
<ter. ad. 5.3.31> Id de luero putato esse omne. Haec si voles
<ter. ad. 5.3.32> In animo vere cogitare, Demea,
<ter. ad. 5.3.33> Et mihi, et tibi, et illis demseris molestiam.
<ter. ad. 5.3.34> Mitto rem: consuetudinem ipsorum. Mane:
<ter. ad. 5.3.35> Scio: istuc ibam. Multa in homine, Demea,
<ter. ad. 5.3.36> Signa insunt ex quibus coniectura facile fit,
<ter. ad. 5.3.37> Duo quum idem faciunt, saepe ut possis dicere,
<ter. ad. 5.3.38> Hoc licet impune facere huic, illi non licet;
<ter. ad. 5.3.39> Non quod dissimilis res sit, sed quod is qui facit:
<ter. ad. 5.3.40> Quae ego illis inesse video, ut confidam fore
<ter. ad. 5.3.41> Ita ut volumus: video sapere, intelligere, in loco
<ter. ad. 5.3.42> Vereri, inter se amare: scires liberum
<ter. ad. 5.3.43> Ingenium atque animum; quovis illos tu die
<ter. ad. 5.3.44> Reducas. At enim metuas ne ab re sint tamen
<ter. ad. 5.3.45> Omissiores paullo. O noster Demea,
<ter. ad. 5.3.46> Ad omnia alia aetate sapimus rectius:
<ter. ad. 5.3.47> Solum unum hoc vitium senectus affert hominibus;
<ter. ad. 5.3.48> Attentiores sumus ad rem omnes quam sat est:
<ter. ad. 5.3.49> Quod illos sat aetas acuet. Ne nimium modo
<ter. ad. 5.3.50> Bonae tuae istae nos rationes, Micio,
<ter. ad. 5.3.51> Et tuus iste animus aequus, subvertant. Tace:
<ter. ad. 5.3.52> Non fiet: mitte iam istaec: da te hodie mihi:
<ter. ad. 5.3.53> Exporge frontem. Scilicet, ita tempus fert;
<ter. ad. 5.3.54> Faciendum est: caeterum rus eras cum filio
<ter. ad. 5.3.55> Cum primo lucu ibo hinc. Immo de note censeo;
<ter. ad. 5.3.56> Hodie modo hilaruni fac te. Et istam psaltriam
<ter. ad. 5.3.57> Una illuc mecum hinc abstraham. Pugnaveris.
<ter. ad. 5.3.58> Eo pacto prorsum illic alligaris filium:
<ter. ad. 5.3.59> Modo facito ut illam serves. Ego istuc videro:
<ter. ad. 5.3.60> Atque illi favillae plena, funi, ac pollinis,
<ter. ad. 5.3.61> Coquendo sit faxo, et molendo: praeter haec
<ter. ad. 5.3.62> Meridie ipso faciam ut stipulam colligat:
<ter. ad. 5.3.63> Tam excoctam reddam atque atram quam carbo est.
<ter. ad. 5.3.64> Placet: Nunc mihi videre sapere; atque equidem filium
<ter. ad. 5.3.65> Tum etiam si nolit cogam ut cum illa una cubet.
<ter. ad. 5.3.66> Derides? fortunatus qui istoc animo sies.
<ter. ad. 5.3.67> Ego sentio-- Ah, pergisne? Iam iam desino.
<ter. ad. 5.3.68> I ergo intro, et cui rei est ei rei hunc sumamus diem.
<ter. ad. 5.4.1> Nunquam ita quisquam bene subducta ratione ad vitam fruit
<ter. ad. 5.4.2> Quill res, aetas, usus semper liquid apportet novi,
<ter. ad. 5.4.3> Aliquid moneat; ut illa quae te scire credas nescias,
<ter. ad. 5.4.4> Et quae tibi putaris prima in experiendo repudies:
<ter. ad. 5.4.5> Quod nunc mihi evenit; nam ego vitam duram quam vixi usque adhuc
<ter. ad. 5.4.6> Prope iam excurso spatio mitto. Id quamobrem? Re ipsa repperi
<ter. ad. 5.4.7> Facilitate nihil esse homini melius neque clementia.
<ter. ad. 5.4.8> Id esse verum ex me atque ex fratre cuivis facile est noscere.
<ter. ad. 5.4.9> Ille suam semper egit vitam in otio, in conviviis,
<ter. ad. 5.4.10> Clemens, placidus, nulli laedere os, arridere omnibus:
<ter. ad. 5.4.11> Sibi vixit; sibi sumtum fecit: omnes bene dicunt, ainant.
<ter. ad. 5.4.12> Ego ille agrestis, saevus, tristis, parcus, truculentus, tenax,
<ter. ad. 5.4.13> Duxi uxoremn: quam ibi miseriam vidi! Nati filii,
<ter. ad. 5.4.14> Alia cura. Porro auten illis dum studeo ut quam plurimum
<ter. ad. 5.4.15> Facerem, contrivi in quaerendo vitam atque aetatem meam.
<ter. ad. 5.4.16> Nunc exacta aetate hoe fructi pro labore ab his fero,
<ter. ad. 5.4.17> Odium. Ille alter sine labore patria potitur commoda:
<ter. ad. 5.4.18> Illum ainant, me fugitant: illi credunt consilia omnia;
<ter. ad. 5.4.19> Ilium diligunt; apud illum sunt ambo: ego desertus sum.
<ter. ad. 5.4.20> Ilium ut vivat optant; meam autem mortem exspectant. Scilicet
<ter. ad. 5.4.21> Ita eos meo labore eductos maximo hic fecit suos
<ter. ad. 5.4.22> Paulo sumptu: miseriam omnem ego capio; hic potitur gaudia.
<ter. ad. 5.4.23> Age, age, nunc iam experiamur porro contra quid ego possiem
<ter. ad. 5.4.24> Blande dicere, aut benigne facere, quando eo provocat.
<ter. ad. 5.4.25> Ego quoque a meis me amari et magni pendi postulo:
<ter. ad. 5.4.26> Si id fit dando atque obsequendo, non posteriores feram.
<ter. ad. 5.4.27> Deerit. Id mea minime refert qui sum natu maximus.
<ter. ad. 5.5.1> Heus, Demea, rogat frater ne abeas longius.
<ter. ad. 5.5.2> Quis homo? O Syre noster salve: quid fit? quid agitur?
<ter. ad. 5.5.3> Recte. Optime est. Iam nunc haec tria primum addidi
<ter. ad. 5.5.4> Practer naturam: "O noster! quid fit? quid agitur?"
<ter. ad. 5.5.5> Servum haud illiberalem praebes te; et tibi
<ter. ad. 5.5.6> Libens bene faxim. Gratiam habeo. Atqui, Syre,
<ter. ad. 5.5.7> Hoc verum est; et ipsa re experiere propediem.
<ter. ad. 5.6.1> Hera, ego huc ad hos provisam quam mox virginem
<ter. ad. 5.6.2> Arcessant: sed ecculm Demeam. Salvus sies.
<ter. ad. 5.6.3> O, qui vocare? Geta. Geta, hominem maximni
<ter. ad. 5.6.4> Preti te esse hodie animo iudicavi meo:
<ter. ad. 5.6.5> Nam is mihi profecto est servus spectatus satis
<ter. ad. 5.6.6> Cui dominus curae est, ita uti tibi sensi, Geta:
<ter. ad. 5.6.7> Et tibi ob eam rem, si quid usus venerit,
<ter. ad. 5.6.8> Libens bene faxim. 3leditor esse affabilis;
<ter. ad. 5.6.9> Et bene procedit. Bonus es quum hace existimas.
<ter. ad. 5.6.10> Paulatim plebem primulum facio meam.
<ter. ad. 5.7.1> Occidunt me quidem dum nimis sanctas nuptias
<ter. ad. 5.7.2> Student facere: in apparando consumunmt diem.
<ter. ad. 5.7.3> Quid agitur, Aeschine? Ehem, pater mi, tu hic eras?
<ter. ad. 5.7.4> Tuus hercle vero et animo et natura pater,
<ter. ad. 5.7.5> Qui te amat plus quam hosce oculos: sed cur non domum
<ter. ad. 5.7.6> Uxorem arcessis? Cupio: verum hoc mihi morae est;
<ter. ad. 5.7.7> Tibicina, et Hlymenaeum qui cantent. Eho,
<ter. ad. 5.7.8> Vin tu huic seni auscultare? Quid? Missa haec face,
<ter. ad. 5.7.9> Hymenaeum, turbas, lampadas, tibicinas;
<ter. ad. 5.7.10> Atque hanc in horto maceriam iube dirui,
<ter. ad. 5.7.11> Quantum potest; hac transfer; unam fac domum;
<ter. ad. 5.7.12> Traduce et matrem et familiam omnem ad nos.
<ter. ad. 5.7.13> Placet, Pater lepidissime. Euge! iam lepidus vocor.
<ter. ad. 5.7.14> Fratri aedes fient perviae: turbam domum
<ter. ad. 5.7.15> Adducet; sumtum admittet; multa. Quid mea?
<ter. ad. 5.7.16> Ego lepidus ineo gratiam. Iube nunc iam
<ter. ad. 5.7.17> Dinumeret illi Babylo viginti minas.
<ter. ad. 5.7.18> Syre, cessas ire ac facere?
<ter. ad. 5.7.19> Quid ago? Dirue. Tu illas abi et traduce.
<ter. ad. 5.7.20> Di tibi, Demea, Bene faciant quum te video nostrae familiae
<ter. ad. 5.7.21> Tam ex animo factum velle. Dignos arbitror.
<ter. ad. 5.7.22> Quid ais tu? Sic opinor. Multo rectius est
<ter. ad. 5.7.23> Quam illam puerperam nunc duci huc per viam
<ter. ad. 5.7.24> Aegrotam. Nihil enim vidi melius, mi pater.
<ter. ad. 5.7.25> Sic soleo: sed eccum Micio egreditur foras.
<ter. ad. 5.8.1> Iubet frater? ubi is est? Tun iubes hoc, Demea?
<ter. ad. 5.8.2> Ego vero iubeo et in hac re et aliis omnibus
<ter. ad. 5.8.3> Quam maxime unam facere nos lianc familiam,
<ter. ad. 5.8.4> Colere, adiuvare, adiungere. Ita quaeso, pater.
<ter. ad. 5.8.5> Haud aliter censeo. Immo hercle ita nobis decet.
<ter. ad. 5.8.6> Primum huius uxoris est mater.
<ter. ad. 5.8.7> Quid postea? Proba et modesta.
<ter. ad. 5.8.8> Ita aiunt. Natu grandior. Scio.
<ter. ad. 5.8.9> Parere iam diu haec per annos non potest;
<ter. ad. 5.8.10> Nec qui eam respiciat quisquam est: sola est.
<ter. ad. 5.8.11> Quam hic rem agit?
<ter. ad. 5.8.12> Hanc te aequum est ducere; et te operam ut fiat dare.
<ter. ad. 5.8.13> Me ducere autem? Te. Me? Te inquam. Ineptis.
<ter. ad. 5.8.14> Si tu sis homo, Hic faciat. Mi pater.
<ter. ad. 5.8.15> Quid? tu autem huic, asine, auscultas?
<ter. ad. 5.8.16> Nihil agis: Fieri aliter non potest.
<ter. ad. 5.8.17> Deliras. Sine te exorem, mi pater.
<ter. ad. 5.8.18> Insanis: aufer. Age da veniam filio. Satin sanus es? ego
<ter. ad. 5.8.19> Novus naritus anno demum quinto et sexagesimo
<ter. ad. 5.8.20> Flam, atque anum decrepitam ducam? Idne estis auctores mihi?
<ter. ad. 5.8.21> Fac: promisi ego illis. Promisti autem? de te largitor, puer.
<ter. ad. 5.8.22> Age; quid si quid te maius oret? Quasi non hoc sit maximum.
<ter. ad. 5.8.23> Da veniam. Ne gravere. Fac promitte.
<ter. ad. 5.8.24> Non omittis? Non, nisi te exorem.
<ter. ad. 5.8.25> Vis est haec quidem. Age prolixe, Micio.
<ter. ad. 5.8.26> Etsi hoc mihi pravum, ineptum, absurdum, atque alienum a vita mea
<ter. ad. 5.8.27> Videtur, si vos tantopere istuc vultis, fiat.
<ter. ad. 5.8.28> Bene facis: Merito te amo. Verum -- Quid?
<ter. ad. 5.8.29> Ego dicam, hoc quum fit quod volo.
<ter. ad. 5.8.30> Quid nunc quod restat? Hegio his est cognatus proximus,
<ter. ad. 5.8.31> Affinis nobis, pauper: bene nos aliquid facere illi decet.Quid facere?
<ter. ad. 5.8.32> Agelli est hic sub urbe paulum, quod locitas foras:
<ter. ad. 5.8.33> Huic demus qui fruatur. Paulum id autem?Si multum est, tamen
<ter. ad. 5.8.34> Faciendum est: pro patre huic est; bonus est; noster est; recte datur.
<ter. ad. 5.8.35> Postremo nunc meum illud verbum facio quod tu, Micio,
<ter. ad. 5.8.36> Bene et sapienter dixti dudum: "Vitium commune omnium est,
<ter. ad. 5.8.37> Quod nimium ad rem in senecta attenti sumus." Hanc maculam nos decet
<ter. ad. 5.8.38> Effugere: dictum est vere, et re ipsa fieri oportet Micio.
<ter. ad. 5.8.39> Quid istic? dabitur quandoquidem hic vult. Mi pater.
<ter. ad. 5.8.40> Nunc tu mihi es germanus pariter corpore et animo.
<ter. ad. 5.8.41> Gaudeo. Suo sibi gladio hunc iugulo.
<ter. ad. 5.9.1> Factum est quod iussisti, Demea.
<ter. ad. 5.9.2> Frugi homo es. Ego edepol hodie mea quidem sententia
<ter. ad. 5.9.3> Iudico Syrunm fieri esse aequum liberum. Istune libelrum?
<ter. ad. 5.9.4> Quodnam ob factnm? Multa. O foster Demnea, edepol vir bonus es.
<ter. ad. 5.9.5> Ego istos vobis usque a pueris curavi ambos sedulo;
<ter. ad. 5.9.6> Docui, monui, bene praecepi semper quae potui omnia.
<ter. ad. 5.9.7> Res apparet. Et quidem porro haec; obsonare cuni fide,
<ter. ad. 5.9.8> Scortumn adducere, apparare de die convivium;
<ter. ad. 5.9.9> Non inediocris hominis haec sunt officia. O lepidum caput!
<ter. ad. 5.9.10> Postremo, hodie in psaltria hac emenda hic adiutor fruit,
<ter. ad. 5.9.11> Hic curavit: prodesse aequum est: alii meliores erunt:
<ter. ad. 5.9.12> Denique hic vult fieri. Vin tu hoc fieri? Cupio.
<ter. ad. 5.9.13> Si quidem Tu vis, Syre, eho accede huc ad me: liber esto.
<ter. ad. 5.9.14> Bene facis. Omnibus gratiam habeo, et seorsum tibi praeterea, Demea.
<ter. ad. 5.9.15> Gaudeo. Et ego. Credo: utinam hoc perpetuum fiat gaudium,
<ter. ad. 5.9.16> Phrygiam ut uxorein meam una mecum videam liberam. Optimam quidem mulierem.
<ter. ad. 5.9.17> Et quidem tuo nepoti, huius filio,
<ter. ad. 5.9.18> Hodie primam mammam dedit haec.
<ter. ad. 5.9.19> Tercle vero serio,
<ter. ad. 5.9.20> Si quidem primam dedit, haud dubium quin emitti aequum siet.
<ter. ad. 5.9.21> Ob ear rem? Ob eam. Postremo a me argentum quanti est sumito.
<ter. ad. 5.9.22> Di tibi, Demea, omnes semper omnia optata offerant.
<ter. ad. 5.9.23> Syre, processisti hodie pulchre. Si quidem porro, Micio,
<ter. ad. 5.9.24> Tu tuum officium facies, atque huic aliquid paulum prae manu
<ter. ad. 5.9.25> Dederis unde utatur; reddet tibi cito.
<ter. ad. 5.9.26> Istoc vilius. Frugi homo est. Reddam hercle; da modo.
<ter. ad. 5.9.27> Age pater. Post consulam. Faciet.
<ter. ad. 5.9.28> O vir optime. O mi pater festivissime.
<ter. ad. 5.9.29> Quid istuc? quae res tam repente mores mutavit tuos?
<ter. ad. 5.9.30> Quod prolubium? quae istaec subita est largitas? Dicam tibi;
<ter. ad. 5.9.31> Ut id ostenderem quod te isti facilem et festivum putant,
<ter. ad. 5.9.32> Id non fieri ex vera vita, neque adeo ex aequo et bono:
<ter. ad. 5.9.33> Sed ex assentando, indulgendo, et largiendo, Micio.
<ter. ad. 5.9.34> Nunc adeo si ob eam rem vobis vita mea invisa est, Aeschine,
<ter. ad. 5.9.35> Quia non iusta iniusta prorsus omnia omnino obsequor,
<ter. ad. 5.9.36> Missa facio: effundite, emite, facite, quod vobis libet:
<ter. ad. 5.9.37> Sed si id vultis potius, quae vos propter adolescentiam
<ter. ad. 5.9.38> Minus videtis, magis impense cupitis, consulitis parum,
<ter. ad. 5.9.39> Haec reprehendere et corrigere me, et obsecundare in loco;
<ter. ad. 5.9.40> Ecce me qui id faciam vobis. Tibi, pater, permittimus:
<ter. ad. 5.9.41> Plus scis quid facto opus est. Sed de fratre quid fiet?
<ter. ad. 5.9.42> Sino; Habeat; in istac finem faciat. Istue recte. Plaudite.
