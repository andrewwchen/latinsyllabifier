<paul c. 1.1>	A principio seculorum usque ad diluvium
<paul c. 1.2>	duocenti quadraginta duo bina milia
<paul c. 1.3>	evoluta supputantur annorum curricula.
<paul c. 1.4>	Dehinc usque quo fidelis Abraham exortus es
<paul c. 1.5>	novies centeni duo quadraginta pariter
<paul c. 1.6>	sibi successisse anni scribuntur ex ordine.
<paul c. 1.7>	Ex hoc tempore quousque Moysi in heremo
<paul c. 1.8>	praeceptorum instituta tradidit altissimus
<paul c. 1.9>	annos quinque et quingentos praeterisse terminos
<paul c. 1.10>	Legis datae a diebus et conscriptae caelitus
<paul c. 1.11>	usque quo templum dicavit rex sapientissimus
<paul c. 1.12>	quadringenti octoginta orbes evoluti sunt
<paul c. 1.13>	Percucurrit hinc annalis ordo sua spacia
<paul c. 1.14>	quingentenis et bissenis annis, Babylonica
<paul c. 1.15>	donec populum vastavit Israel captivitas
<paul c. 1.16>	Ex hinc usque quo salutem virgo mundi peperit
<paul c. 1.17>	quem prophetae praedixerunt venturum Emmanuel
<paul c. 1.18>	octodecem et quingenti peracti sunt circuli.
<paul c. 1.19>	Rex eternus mundum venit restaurare perditum
<paul c. 1.20>	quinque milia expletis annis a principio
<paul c. 1.21>	centum atque nonaginta novem hinc per calculum
<paul c. 1.22>	Glorioso ab adventu redemptoris omnium
<paul c. 1.23>	ad hunc usque prima annum in quo est indictio,
<paul c. 1.24>	septingenti sexaginta tresque simul anni sunt
<paul c. 1.25>	Alta pace nunc exultat Ausonia regio,
<paul c. 1.26>	Desiderio simulque Adelchis regnantibus
<paul c. 1.27>	florentissimis et piis, cum haec annotata sunt
<paul c. 1.28>	Principatum Beneventi ductore fortissimo
<paul c. 1.29>	Arechis regnante freto superni auxilio
<paul c. 1.30>	Adelperga cum tranquilla stirpe nata regia.
<paul c. 1.31>	Iudex veniet supernus velut fulgor caelitus
<paul c. 1.32>	dies sed aut hora quando non patet mortalibus
<paul c. 1.33>	felix erit quem paratum invenerit dominus
<paul c. 1.34>	Ante tuum, iuste iudex, dum steterit solium
<paul c. 1.35>	Arechis benignus ductor cum praeclara coniuge,
<paul c. 1.36>	dona eis cum electis laetari perenniter
<paul c. 2.1>	Ordiar unde tuos, sacer o Benedicte, triumphos
<paul c. 2.2>	Virtutum cumulos ordiar unde tuos
<paul c. 2.3>	Euge beato pater, meritum qui nomine prodis
<paul c. 2.4>	Fulgida lux secli, euge beate pater
<paul c. 2.5>	Nursia, plaude satis tanto sublimis alumno:
<paul c. 2.6>	Astra ferens mundo, Nursia, plaude satis
<paul c. 2.7>	O puerile decus, transcendens moribus aevum
<paul c. 2.8>	Exsuperansque senes, o puerile decus
<paul c. 2.9>	Flos, paradise, tuus despexit florida mundi;
<paul c. 2.10>	Sprevit opes Romae flos, paradise, tuus
<paul c. 2.11>	Vas pedagoga tulit diremptum pectore tristi;
<paul c. 2.12>	Laeta reformatum vas pedagoga tulit
<paul c. 2.13>	Urbe vocamen habens tironem cautibus abdit
<paul c. 2.14>	Fert pietatis opem urbe vocamen habens
<paul c. 2.15>	Laudibus antra sonant mortalibus abdita cunctis
<paul c. 2.16>	Cognita, Christe, tibi laudibus antra sonant
<paul c. 2.17>	Frigora, flabra, nives perfers tribus alacer annis
<paul c. 2.18>	Tempnis amore dei frigora, flabra, nives
<paul c. 2.19>	Fraus veneranda placet, pietatis furta probantur
<paul c. 2.20>	Qua sacer altus erat, fraus veneranda placet
<paul c. 2.21>	Signat adesse dapes agapes, sed lividus obstat
<paul c. 2.22>	Nil minus alma fides signat adesse dapes
<paul c. 2.23>	Orgia rite colit, Christo qui accommodat aurem
<paul c. 2.24>	Abstemium pascens orgia rite colit
<paul c. 2.25>	Pabula grata ferunt avidi ad spelea subulci;
<paul c. 2.26>	Pectoribus laetis pabula grata ferunt
<paul c. 2.27>	Ignis ab igne perit, lacerant dum viscera sentes
<paul c. 2.28>	Carneus aethereo ignis ab igne perit
<paul c. 2.29>	Pestis iniqua latens procul est deprensa sagaci;
<paul c. 2.30>	Non tulit arma crucis pestis iniqua latens
<paul c. 2.31>	Lenia flagra vagam sistunt moderamine mentem
<paul c. 2.32>	Excludunt pestem lenia flagra vagam
<paul c. 2.33>	Unda perennis aquae nativo e marmore manat
<paul c. 2.34>	Arida corda rigat unda perennis aquae.
<paul c. 2.35>	Gurgitis ima, calibs capulo divulse, petisti;
<paul c. 2.36>	Deseris alta petens gurgitis ima, calib
<paul c. 2.37>	Iussa paterna gerens dilapsus vivit in aequor
<paul c. 2.38>	Currit vectus aquis iussa paterna gerens.
<paul c. 2.39>	Prebuit unda viam prompto ad praecepta magistri;
<paul c. 2.40>	Cursori ignaro prebuit unda viam
<paul c. 2.41>	Tu quoque, parve puer, raperis nec occidis undis
<paul c. 2.42>	Testis ades verax, tu quoque, parve puer
<paul c. 2.43>	Perfida corda gemunt stimulis agitata malignis
<paul c. 2.44>	Tartareis flammis perfida corda gemunt.
<paul c. 2.45>	Fort alimenta corax digitis oblata benignis
<paul c. 2.46>	Dira procul iussus fert alimenta corax
<paul c. 2.47>	Pectora sacra dolent inimicum labe peremptum
<paul c. 2.48>	Discipuli excessum pectora sacra dolent.
<paul c. 2.49>	Lyris amoena petens ducibus comitaris opimis
<paul c. 2.50>	Caelitus adtraheris Lyris amoena petens.
<paul c. 2.51>	Anguis inique, furis, luco spoliatus et aris
<paul c. 2.52>	Amissis populis, anguis inique, furis
<paul c. 2.53>	Improbe sessor, abi, sine dentur marmora muris
<paul c. 2.54>	Cogeris imperio; improbe sessor, abi!
<paul c. 2.55>	Cernitur ignis edax falsis insurgere flammis
<paul c. 2.56>	Nec tibi, gemma micans, cernitur ignis edax
<paul c. 2.57>	Dum struitur paries, lacerantur viscera fratris
<paul c. 2.58>	Sospes adest frater, dum struitur paries
<paul c. 2.59>	Abdita facta patent, patulo produntur edaces
<paul c. 2.60>	Muneris accepti abdita facta patent.
<paul c. 2.61>	Seve tiranne, tuae frustrantur retia fraudis
<paul c. 2.62>	Frena capis vitae, seve tiranne, tuae.
<paul c. 2.63>	Moenia celsa Numae nullo evertentur ab hoste;
<paul c. 2.64>	Turbo, ait, allidet moenia celsa Numae.
<paul c. 2.65>	Plecteris hoste gravi, ne lites munus ad aram
<paul c. 2.66>	Munera fers aris; plecteris hoste gravi,
<paul c. 2.67>	Omnia septa gregis praescitum est tradita genti;
<paul c. 2.68>	Gens eadem reparat omnia septa gregis
<paul c. 2.69>	Fraudis amice puer, suado captaris ab ydro;
<paul c. 2.70>	Ydro non caperis, fraudis amice puer
<paul c. 2.71>	Mens tumefacta, sile, tacita et ne carpe videntem
<paul c. 2.72>	Cuncta patent vati; mens tumefacta, sile.
<paul c. 2.73>	Pellitur atra fames delatis caelitus escis
<paul c. 2.74>	Nilhominus mentis pellitur atra fames
<paul c. 2.75>	Pectora cuncta stupent, quod eras sine corpore praesens
<paul c. 2.76>	Quod per visa monens, pectora cuncta stupent
<paul c. 2.77>	Vocis ad imperium tempnunt dare frena loquelis
<paul c. 2.78>	E bustis fugiunt vocis ad imperium
<paul c. 2.79>	Vocis ad imperium sacris non esse sinuntur
<paul c. 2.80>	Intersunt sacris vocis ad imperium
<paul c. 2.81>	Tellus hiulca sinu corpus propellit humatum
<paul c. 2.82>	Iussa tenet corpus tellus hiulca sinu.
<paul c. 2.83>	Perfidus ille draco mulcet propcrare fugacem
<paul c. 2.84>	Sistit iter vetitum perfidus ille draco.
<paul c. 2.85>	Exitiale malum capitis decussit honorem
<paul c. 2.86>	It procul imperiis exitiale malum
<paul c. 2.87>	Fulva metalla pius, nec habet, promittit egenti;
<paul c. 2.88>	Caelitus excepit fulva metalla pius
<paul c. 2.89>	Tu miserande, cutem variant cui fella colubri,
<paul c. 2.90>	Incolumem recipis, tu miserande, cutem
<paul c. 2.91>	Aspera saxa vitrum rapiunt, nec frangere possunt
<paul c. 2.92>	Inlesum servant aspera saxa vitrum.
<paul c. 2.93>	Cur, promoconde, times stillam praebere lechiti?
<paul c. 2.94>	Dolia, cerne, fluunt; cur, promoconde, times
<paul c. 2.95>	Unde medela tibi, spes est cui nulla salutis
<paul c. 2.96>	Qui semper perimis, unde medela tibi?
<paul c. 2.97>	A lacrimande senex, hostili concidis ictu,
<paul c. 2.98>	Ictu sed resipis, a lacrimande senex
<paul c. 2.99>	Barbara lora manus ignaras criminis arcent;
<paul c. 2.100>	Sponte sua fugiunt barbara lora manus
<paul c. 2.101>	Ille superbus equo reboans clamore minaci,
<paul c. 2.102>	Stratus humi recubat ille superbus equo.
<paul c. 2.103>	Colla paterna ferunt extincti viscera nati:
<paul c. 2.104>	Viventem natum eolia paterna ferunt
<paul c. 2.105>	Omnia vincit amor; vicit soror imbre beatum
<paul c. 2.106>	Somnus abest oculis: omnia vincit amor
<paul c. 2.107>	Simplicitate placens instar petit alta columbae;
<paul c. 2.108>	Regna poli penetrat simplicitate placens
<paul c. 2.109>	O nimis apte deo, mundus cui panditur omnis
<paul c. 2.110>	Abdita qui lustras, o nimis apte deo.
<paul c. 2.111>	Flammeus orbis habet iustum super aethera nantem
<paul c. 2.112>	Quem pius ussit amor, flammeus orbis habet
<paul c. 2.113>	Ter vocitatus adest testis novitatis habendus
<paul c. 2.114>	Carus amore patris ter vocitatus ades
<paul c. 2.115>	Dux bone, bella monens exemplis pectora firmas
<paul c. 2.116>	Primus in arma ruis, dux bone, bella monens.
<paul c. 2.117>	Congrua signa dedit vitae consortia linquens;
<paul c. 2.118>	Ad vitam properans congrua signa dedit
<paul c. 2.119>	Psalmicen assiduus numquam dabat otia plectro;
<paul c. 2.120>	Sacra canens obiit psalmicen assiduus
<paul c. 2.121>	Mens quibus una fuit, tumulo retinentur eodem
<paul c. 2.122>	Gloria par retinet, mens quibus una fuit
<paul c. 2.123>	Splendida visa via est, facibus stipata coruscis
<paul c. 2.124>	Qua sacer ascendit, splendida visa via es
<paul c. 2.125>	Rupea septa petens nancta est errore salutem
<paul c. 2.126>	Errorem evasit rupea septa petens.
<paul c. 2.127>	Poemata parva dedi famulus pro munere supplex
<paul c. 2.128>	Exul, inops, tenuis poemata parva dedi.
<paul c. 2.129>	Sint, precor, apta tibi, caelestis tramitis index
<paul c. 2.130>	O Benedicte pater, sint, precor, apta tibi.
<paul c. 2.131>	Nunc, venerande pater, cunctis celeberrime saeclis
<paul c. 2.132>	Mitis adesto gregi nunc, venerande pater
<paul c. 2.133>	Funde benigne preces, caveat quo noxia vitae:
<paul c. 2.134>	Quo vitam capiat, funde benigne preces
<paul c. 2.135>	Vincula solve mei solita virtute piacli;
<paul c. 2.136>	Pectoris et plectri vincula solve mei.
<paul c. 2.137>	Arce piis meritis varias a corde figuras
<paul c. 2.138>	Desidiam et somnos arce piis meritis
<paul c. 2.139>	Currere cede viam tua per vestigia sursum
<paul c. 2.140>	Nil remorante fide currere cede viam
<paul c. 2.141>	Guttura claude lupi semper lacerare parati:
<paul c. 2.142>	Ne male me rapiat, guttura claude lupi.
<paul c. 2.143>	Cor labiumque meum fac laudent cuncta creantem
<paul c. 2.144>	Christum habeant semper cor labiumque meum
<paul c. 2.145>	Pestifer ille draco mea ne procul intima turbet
<paul c. 2.146>	Nonque michi occurrat pestifer ille draco.
<paul c. 2.147>	Me tua sancta phalanx habeat post tunera carnis
<paul c. 2.148>	Oro, ne excludat me tua sancta phalanx.
<paul c. 2.149>	Omnia nempe potes meriti pro lampade summi:
<paul c. 2.150>	Magnus amice dei, omnia nempe potes
<paul c. 2.151>	Perfice cuncta, precor, per eum quem semper amasti:
<paul c. 2.152>	Dulcis amande pater, perfice cuncta precor
<paul c. 2.153>	Sit tibi laus et honor, pietas immensa, per aevum
<paul c. 2.154>	Qui tam mira facis, sit tibi laus et honor
<paul c. 3.1>	Fratres alacri pectore
<paul c. 3.2>	Venite concentu pari,
<paul c. 3.3>	Fruamur huius inclitae
<paul c. 3.4>	Festivitatis gaudiis
<paul c. 3.5>	Hac Benedictus aurea,
<paul c. 3.6>	Ostensor arti tramitis
<paul c. 3.7>	Ad regna conscendit pater
<paul c. 3.8>	Captana laborum praemia.
<paul c. 3.9>	Effulsit ut sidus novum
<paul c. 3.10>	Mundana pellens nubila.
<paul c. 3.11>	Aetatis ipso limine
<paul c. 3.12>	Despexit aevi florida.
<paul c. 3.13>	Miraculorum praepotens
<paul c. 3.14>	Afflatus alti flamine,
<paul c. 3.15>	Resplenduit prodigiis
<paul c. 3.16>	Ventura seclo praecinens
<paul c. 3.17>	Laturus esum pluribus
<paul c. 3.18>	Panis reformat vasculum
<paul c. 3.19>	Artum petens ergastulum
<paul c. 3.20>	Extinxit ignes ignibus
<paul c. 3.21>	Fregit veneni baiulam
<paul c. 3.22>	Crucis per arma cymbiam
<paul c. 3.23>	Coercuit mentem vagam
<paul c. 3.24>	Leni flagello corporis
<paul c. 3.25>	Funduntur amnes rupibus
<paul c. 3.26>	Redit calybs e gurgite.
<paul c. 3.27>	Currit per undas obsequens.
<paul c. 3.28>	Peplo puer vitat necem
<paul c. 3.29>	Virus patescit abditum
<paul c. 3.30>	Mandata praepes efficit
<paul c. 3.31>	Hostem ruina conterit
<paul c. 3.32>	Cedit tremens leo grave.
<paul c. 3.33>	Immota fit moles levis
<paul c. 3.34>	Rogus migrat fantasticus
<paul c. 3.35>	Fractum revisit sospitas
<paul c. 3.36>	Excessus absentum patet
<paul c. 3.37>	Rector vafer, deprenderis
<paul c. 3.38>	Inique possessor fugis
<paul c. 3.39>	Futura praenoscimini;
<paul c. 3.40>	Arcana, cor, non contegis
<paul c. 3.41>	Fundantur aedes somniis
<paul c. 3.42>	Tellus vomit cadavera.
<paul c. 3.43>	Dracone frenatur fugax
<paul c. 3.44>	Aether pluit nomismata.
<paul c. 3.45>	Vitrum resistit cautibus
<paul c. 3.46>	Manant olivo dolia.
<paul c. 3.47>	Vinctum resolvit visio.
<paul c. 3.48>	Vitam receptant funera.
<paul c. 3.49>	Tanti potestas luminis
<paul c. 3.50>	Voto sororis vincitur
<paul c. 3.51>	Quo plus amat quis, plus valet
<paul c. 3.52>	Enare quam cernit polum
<paul c. 3.53>	Non ante seclis cognitum
<paul c. 3.54>	Noctu iubar effulgurat
<paul c. 3.55>	Quo totus orbis cernitur
<paul c. 3.56>	Flammisque subvehi pius
<paul c. 3.57>	Haec inter instar nectaris
<paul c. 3.58>	Miranda plectro claruit
<paul c. 3.59>	Nam pinxit apte lineam
<paul c. 3.60>	Vitae sacrae sequacibus
<paul c. 3.61>	Iam dux alumnis at potens,
<paul c. 3.62>	Adsis gregis suspiriis
<paul c. 3.63>	Gliscat bonis ydrum cavens,
<paul c. 3.64>	Sit callis ut sequax tui.
<paul c. 4.1>	Ordiar unde tuas laudes, o maxime Lari?
<paul c. 4.2>	Munificas dotes ordiar unde tuas
<paul c. 4.3>	Cornua panda tibi sunt instar vertice tauri;
<paul c. 4.4>	Dant quoque sic nomcn cornua panda tibi.
<paul c. 4.5>	Munera magna vehis divinis dives asylis
<paul c. 4.6>	Regificis mensis munera magna vehis
<paul c. 4.7>	Ver tibi semper inest, viridi dum cespite polles
<paul c. 4.8>	Frigora dum superas, ver tibi semper ines
<paul c. 4.9>	Cinctus oliviferis utroque es margine silvis
<paul c. 4.10>	Numquam fronde cares cinctus oliviferis
<paul c. 4.11>	Punica mala rubent laetos hinc inde per hortos
<paul c. 4.12>	Mixta simul lauris Punica mala rubent
<paul c. 4.13>	Myrtea virga suis redolet de more corimbis
<paul c. 4.14>	Apta est et foliis myrtea virga suis
<paul c. 4.15>	Vincit odore suo delatum Perside malum
<paul c. 4.16>	Citreon has omnes vincit odore suo.
<paul c. 4.17>	Cedat et ipse tibi me iudice furvus Avernus
<paul c. 4.18>	Epyrique lacus cedat et ipse tibi.
<paul c. 4.19>	Cedat et ipse tibi vitrea qui Fucinus unda es
<paul c. 4.20>	Lucrinusque potens cedat et ipso tibi.
<paul c. 4.21>	Vinceres omne fretum, si te calcasset Iesus
<paul c. 4.22>	Si Galilacus eras, vinceres omne fretum
<paul c. 4.23>	Fluctibus ergo cave tremulis submergere lintres
<paul c. 4.24>	Ne perdas homines fluctibus ergo cave.
<paul c. 4.25>	Si scelus hoc fugias, semper laudabere cunctis
<paul c. 4.26>	Semper amandus eris, si scelus hoc fugias
<paul c. 4.27>	Sit tibi laus et honor, trinitas inmensa, per aevum
<paul c. 4.28>	Quae tam mira facis, sit tibi laus et honor
<paul c. 4.29>	Qui legis ista, precor, "Paulo" dic "parce, redemptor
<paul c. 4.30>	Spernere neve velis, qui legis ista, precor
<paul c. 5.1>	Angustae vitae fugiunt consortia Musae,
<paul c. 5.2>	Claustrorum septis nec habitare volunt,
<paul c. 5.3>	Per rosulenta magis cupiunt sed ludere prata,
<paul c. 5.4>	Pauperiem fugiunt, deliciasque colunt
<paul c. 5.5>	Quapropter nobis aversae terga dederunt,
<paul c. 5.6>	Et comitem spernunt me vocitare suum
<paul c. 5.7>	Inde est quod vobis inculta poemata mitto,
<paul c. 5.8>	Suscipe sed libens qualiacumque tamen
<paul c. 5.9>	Inmodico flagrat de vestro pectus amore,
<paul c. 5.10>	Crede pater, nostrum, semper amande mihi.
<paul c. 5.11>	Et peream, si non tecum captare per aevum
<paul c. 5.12>	Per domini munus regna beata volo.
<paul c. 5.13>	Hoc mihi est votum, hoc fido pectore spero,
<paul c. 5.14>	Hoc licet indignus nocte dieque precor
<paul c. 5.15>	Tu quoque, si felix vigeas de munere Christi,
<paul c. 5.16>	Namque potes — misero redde, beate, vicem
<paul c. 5.17>	Ante potest flavos Hrenus repedare Suavos
<paul c. 5.18>	Ad fontem et versis pergere Tibris aquis
<paul c. 5.19>	Quam tuus e nostro labatur pectore vultus
<paul c. 5.20>	Ore colende mihi tempus in omne pater
<paul c. 6.1>	Aemula Romuleis consurgunt moenia templis
<paul c. 6.2>	Ampla procul fessis visenda per aequora nautis
<paul c. 6.3>	Illa sed externis sumpsere aucmenta rapinis
<paul c. 6.4>	Et toto exuviis miserorum ex orbe petitis
<paul c. 6.5>	Dum male perduntur viduatae civibus urbes
<paul c. 6.6>	Pro pudor, et fragilis captantur flamina laudis
<paul c. 6.7>	Haec vero ex causis capiunt exordia iustis
<paul c. 6.8>	Inpensisque probis nullo et cum crimine partis
<paul c. 6.9>	Adde quod extiterant auctores luminis illis
<paul c. 6.10>	Aeterni expertes, Veneri Phoeboque Iovique
<paul c. 6.11>	Atque pharetrigerae ponentes tura Dianae,
<paul c. 6.12>	Quosque referre pudet. Horum est nam structor herilis
<paul c. 6.13>	Catholicus princeps Arichis, tam corpore pulcher
<paul c. 6.14>	Pectore quamque magis virtute insignis et armis
<paul c. 6.15>	Omnia conponens quem sic sapientia compsit
<paul c. 6.16>	Redderet ut variis satis artibus esse potentem
<paul c. 6.17>	Quo merito Latiae dicatur gloria gentis
<paul c. 6.18>	Bardorum et culmen, pietatis cultor et index
<paul c. 6.19>	Iustitiaeque tenax, summus servator honesti.
<paul c. 6.20>	Iste pater patriae, lux omne decusque suorum
<paul c. 6.21>	Mente satis vigili pensans et acumine magno
<paul c. 6.22>	Tempore supremo ventura pericula seclo,
<paul c. 6.23>	Ut nostris cecinit labiis reparator et auctor
<paul c. 6.24>	Omne quod his spatiis effertur in ardua vastis
<paul c. 6.25>	Quaeque stupens lustras tacite caperisque decore.
<paul c. 6.26>	Suscipiens promissa patrie, cui fallero non es
<paul c. 6.27>	Suppetias dedit esse suis portumque quietis
<paul c. 6.28>	Christe potens, via, vita, salus, spes sola tuorum
<paul c. 6.29>	Qua quisque innixus numquam est confusus ab aevo,
<paul c. 6.30>	Ne patiare umquam frustrari cordis anheli
<paul c. 6.31>	Vota precesque pias, mage sed sustolle iacentem
<paul c. 6.32>	Corda tibi ut relevata bonis spe et fideque redundent.
<paul c. 7.1>	Christe salus utriusque decus, spes unica mundi.
<paul c. 7.2>	Duc et educ clemens, Arichis pia suscipe vota,
<paul c. 7.3>	Perpetuumque tibi haec condas habitacula templi.
<paul c. 7.4>	Regnator tibi summe decus trinominis ille
<paul c. 7.5>	Hebreae gentis Solymis construxit asylum
<paul c. 7.6>	Pondere quod factum sic circumsepsit obrizo;
<paul c. 7.7>	Duxit opus nimium variis sculptumque figuris
<paul c. 7.8>	Brae
<paul c. 8.1>	Lactea splendifico quae fulget tumba metallo
<paul c. 8.2>	Reddendum quandoque tenet laudabile corpus
<paul c. 8.3>	Hic namque Ausonii coniux pulcherrima regis
<paul c. 8.4>	Ansa iacet, totum semper victura per orbem
<paul c. 8.5>	Famosis meritis, dum stabunt templa tonantis
<paul c. 8.6>	Dum flores terris, dum lumen ab aethere surget
<paul c. 8.7>	Haec patriam bellis laceram iamiamque ruentem
<paul c. 8.8>	Compare cura magno relevans stabilivit et auxit
<paul c. 8.9>	Protulit haec nobis, regni qui sceptra teneret
<paul c. 8.10>	Adelgis magnum, formaque animoque potentem
<paul c. 8.11>	In quo per Christum Bardis spes maxima mansit
<paul c. 8.12>	Fortia natarum thalamis sibi pectora iunxit
<paul c. 8.13>	Discissos nectens rapidus quos Aufidus ambit
<paul c. 8.14>	Pacis amore ligans cingunt quos Rhenus et Hister
<paul c. 8.15>	Quin etiam aeterno mansit sua portio regi,
<paul c. 8.16>	Virgineo splendore micans, his dedita templis
<paul c. 8.17>	Cultibus altithroni quantas fundaverit aedes
<paul c. 8.18>	Quasque frequentat egens, pandit bene rumor ubique.
<paul c. 8.19>	Securus iam carpe viam, peregrinus ab oris
<paul c. 8.20>	Occiduis quisquis venerandi culmina Petri
<paul c. 8.21>	Garganiamque petis rupem venerabilis antri.
<paul c. 8.22>	Huius ab auxilio tutus non tela latronis
<paul c. 8.23>	Frigora vel nimbos furva sub nocte timebis
<paul c. 8.24>	Ampla simul nam tecta tibi pastumque paravit
<paul c. 8.25>	Plura loqui invitam brevitas vetat inproba linguam
<paul c. 8.26>	Concludam paucis. Quicquid pietate redundat
<paul c. 8.27>	Quicquid mente micat, gestorum aut luce coruscat
<paul c. 8.28>	In te cuncta simul, fulgens regina, manebant.
<paul c. 9.1>	Roscida de lacrimis miserorum terra parentum
<paul c. 9.2>	Haec te, gemma micans, cara Sophia, tenet
<paul c. 9.3>	Tu decus omne tuis, virgo speciosa, fuisti,
<paul c. 9.4>	Qua non his terris gratior ulla manet
<paul c. 9.5>	Heu fueras teneris, dulcis, tam docta sub annis
<paul c. 9.6>	Longaevi ut cuperent iam tua verba senes
<paul c. 9.7>	Et quae longa dies aliis praestare puellis
<paul c. 9.8>	Vix poterat, raptim cuncta fuere tibi.
<paul c. 9.9>	Te moriente avia iam vivere posse negavit
<paul c. 9.10>	Illius et mortis mors tua causa fuit
<paul c. 9.11>	Iam thalamus sponsueque tibi parabantur, et inde
<paul c. 9.12>	Spes quoque iam nobis grata nepotis erat
<paul c. 9.13>	Hei mihi, pro thalamo dedimus tibi, virgo, sepulchrum
<paul c. 9.14>	Pro taedis miserum funeris officium
<paul c. 9.15>	Tundimus heu maesti pro plausu pectora pugnis
<paul c. 9.16>	Pro cythara et cantu planctus ubique sonat
<paul c. 9.17>	Gemmantem vitem decoxit saeva pruina,
<paul c. 9.18>	Purpureamque tulit dira procella rosam
<paul c. 10.1>	Verba tui famuli, rex summe, adtende serenus
<paul c. 10.2>	Respice et ad fletum cum pietate meum
<paul c. 10.3>	Sum miser, ut mereor, quantum vix ullus in orbe es
<paul c. 10.4>	Semper inest luctus tristis et hora mihi.
<paul c. 10.5>	Septimus annus adest, ex quo nova causa dolores
<paul c. 10.6>	Multiplices generat et mea corda quatit
<paul c. 10.7>	Captivus vestris extunc germanus in oris
<paul c. 10.8>	Est meus, afflicto pectore, nudus, egens.
<paul c. 10.9>	Illius in patria coniunx miseranda per omnes
<paul c. 10.10>	Mendicat plateas ore tremente cibos
<paul c. 10.11>	Quattuor hac turpi natos sustentat ab arte,
<paul c. 10.12>	Quos vix pannuciis praevalet illa tegi.
<paul c. 10.13>	Est mihi, quae primis Christo sacrata sub annis
<paul c. 10.14>	Excubat, egregia simplicitate soror
<paul c. 10.15>	Haec sub sorte pari luctum sine fine retentans
<paul c. 10.16>	Privata est oculis iam prope flendo suis
<paul c. 10.17>	Quantulacumque fuit, direpta est nostra supellex
<paul c. 10.18>	Nec est, heu, miseris qui ferat ullus opem
<paul c. 10.19>	Coniunx est fratris rebus exclusa paternis
<paul c. 10.20>	Iamque sumus servis rusticitate pares
<paul c. 10.21>	Nobilitas periit miseris, accessit aegestas
<paul c. 10.22>	Debuimus, fateor, asperiora pati.
<paul c. 10.23>	Sed miserere, potens rector, miserere, precamur
<paul c. 10.24>	Et tandem finem his pie pone malis
<paul c. 10.25>	Captivum patriae redde et civilibus arvis
<paul c. 10.26>	Cum modicis rebus culmina redde simul
<paul c. 10.27>	Mens nostra ut Christo laudes in secla frequentet
<paul c. 10.28>	Reddere qui solus praemia digna potes
<paul c. 11.1>	Nos dicamus Christo laudem genitoris unico,
<paul c. 11.2>	mundi legitur librorum qui creator paginis
<paul c. 11.3>	cuius fine clemens venit, liberare perditos
<paul c. 11.4>	Ante secula qui natus paterna substantia,
<paul c. 11.5>	ut salvaret quos creavit carnem nostram induit
<paul c. 11.6>	et innumeris ostendit virtutem miraculis
<paul c. 11.7>	Rupit tartara calcato draconis imperio,
<paul c. 11.8>	cuius mos terrarum orbem vastabat invidia,
<paul c. 11.9>	vinctos diu paradysi perduxit ad gaudia.
<paul c. 11.10>	Qui te, Paule, poetarum vatumque doctissimum
<paul c. 11.11>	linguis variis ad nostram lampantem provintiam
<paul c. 11.12>	misit, ut inertes aptis fecundes seminibus
<paul c. 11.13>	Greca cerneris Homerus, Latina Vergilius
<paul c. 11.14>	in Hebrea quoque Philo, Tertillis in artibus
<paul c. 11.15>	Flaccus crederis in metris, Tibullus eloquio.
<paul c. 11.16>	Tu nos gestu docuisti exemplorum credere,
<paul c. 11.17>	quod amoris agro nostri plantatus radicitus
<paul c. 11.18>	tenearis, nec ad prisca cor ducas latibula.
<paul c. 11.19>	Cum grammatice Latinis fecundare rivulis
<paul c. 11.20>	non cesses nocte dieque cupientis viscera
<paul c. 11.21>	partiumque ratione Grecorum sub studio.
<paul c. 11.22>	Haec nos facit firmiores doctrina laudabilis
<paul c. 11.23>	vestra de permansione qua fuit dubietas
<paul c. 11.24>	quod te restis nostrae cinxit nec dimittit anchorae.
<paul c. 11.25>	Credimus post Grecam, multis quam ostendis, regulam
<paul c. 11.26>	te iam doctis traditurum Hebreorum studia.
<paul c. 11.27>	quibus ille Gamalihel doctor legis claruit
<paul c. 11.28>	Magnas tibi nos agamus, venerande, gratias
<paul c. 11.29>	qui cupis Greco susceptos erudire tramite,
<paul c. 11.30>	quam non ante sperabamus, nunc surrexit gloria.
<paul c. 11.31>	Haud te latet, quod iubente Christo nostra filia,
<paul c. 11.32>	Michaele comitante, sollers maris spatia
<paul c. 11.33>	ad tenenda sceptra regni transitura properat
<paul c. 11.34>	Hac pro causa Grecam doces clericos grammaticam
<paul c. 11.35>	nostros, ut in eius pergant manentes obsequio,
<paul c. 11.36>	et Graiorum videantur eruditi regulis
<paul c. 12.1>	Sensi, cuius verba cepi exarata paginis
<paul c. 12.2>	nam a magno sunt directa, quae pusillus detulit
<paul c. 12.3>	fortes me lacerti pulsant, non inbellis pueri.
<paul c. 12.4>	Magnus dicor poetarum vatumque doctissimus
<paul c. 12.5>	omniumque preminere gentium eloquio,
<paul c. 12.6>	cordis et replere rura fecundis seminibus
<paul c. 12.7>	Totum hoc in meam cerno prolatum miseriam
<paul c. 12.8>	totum hoc in meum caput dictum per hyroniam
<paul c. 12.9>	eheu, laudibus deridor et cacinnis obprimor
<paul c. 12.10>	Dicor similis Homero, Flacco et Vergilio,
<paul c. 12.11>	similor Tertullo sive Philoni Memphitico,
<paul c. 12.12>	tibi quoque, Veronensis o Tibulle, conferor
<paul c. 12.13>	Peream, si quenquam horum imitari cupio,
<paul c. 12.14>	avia qui sunt sequuti pergentes per invium
<paul c. 12.15>	potius sed istos ego conparabo canibus
<paul c. 12.16>	Graiam nescio loquellam, ignoro Hebraicam
<paul c. 12.17>	tres aut quattuor in scolis quas didici syllabas
<paul c. 12.18>	ex his mihi est ferendus maniplus ad aream
<paul c. 12.19>	Nulla mihi aut flaventis est metalli copia
<paul c. 12.20>	aut argenti sive opum, desunt et marsuppia;
<paul c. 12.21>	vitam litteris ni emam, nihil est quod tribuam
<paul c. 12.22>	Pretiosa quaeque vobis dona ferant divites
<paul c. 12.23>	alii conportant gemmas Indicosque lapides
<paul c. 12.24>	meo pura tribuetur voluntas in munere.
<paul c. 12.25>	Anchora me sola vestri hic amoris detinet
<paul c. 12.26>	nectar omne quod precellit quodque flagrat optime;
<paul c. 12.27>	non de litteris captamus vanae laudem gloriae.
<paul c. 12.28>	Nec me latet, sed exulto, quod pergat trans maria
<paul c. 12.29>	vestra, rector, et capessat sceptrum pulchra filia,
<paul c. 12.30>	ut per natam regni vires tendantur in Asiam
<paul c. 12.31>	Si non amplius in illa regione clerici
<paul c. 12.32>	Graece proferunt loquellae, quam a me didicerint
<paul c. 12.33>	Vestri, mutis similati deridentur statuis
<paul c. 12.34>	Sed omnino ne linguarum dicam esse nescius
<paul c. 12.35>	pauca mihi quae fuerunt tradita puerulo
<paul c. 12.36>	dicam; cetera fugerunt iam gravante senio:
<paul c. 12.37>	Trax puer adstricto glacie dum ludit in Hebro,
<paul c. 12.38>	Frigore concretas pondere rupit aquas
<paul c. 12.39>	Dumque imae partes rapido traherentur ab amni,
<paul c. 12.40>	Presecuit tenerum lubrica testa caput
<paul c. 12.41>	Orba quod inventum mater dum conderet urna,
<paul c. 12.42>	"Hoc peperi flammis, cetera", dixit, "aquis
<paul c. 13.1>	Paule, sub umbroso misisti tramite versus
<paul c. 13.2>	Quos pietas nostri suscepit culminis apte;
<paul c. 13.3>	In quibus exultans calamo te ludere posse
<paul c. 13.4>	Dixisti, quoniam nostro es susceptus honore.
<paul c. 13.5>	Triste sub ardenti laetatur pectore viscus
<paul c. 13.6>	Iamque cavo mollis resonat tua lingua palato,
<paul c. 13.7>	Et patris egregiis sublimas cantibus agrum
<paul c. 13.8>	Cum genitore pio, qui caeli regnat in arce,
<paul c. 13.9>	Quod te post tenebras fecit cognoscere lumen
<paul c. 13.10>	Nos tibi pro tali dicamus carmine grates
<paul c. 13.11>	Quo pro me summum precibus pulsare tonantem
<paul c. 13.12>	Sat tibi cura fuit, tetro merore relicto.
<paul c. 13.13>	Sed causas mentis clausisti fronte sepulchro
<paul c. 13.14>	Demissa tres, de quibus haut responsa dedisti:
<paul c. 13.15>	Si cupis ingenti ferri tu pondere frangi,
<paul c. 13.16>	Carceris aut saevo fessus recubare sub antro,
<paul c. 13.17>	Aut si pompiferi Sigifrit perpendere vultum
<paul c. 13.18>	Impia pestiferi nunc regni sceptra tenentis
<paul c. 13.19>	Ut valeas illum sacro perfundere fonte,
<paul c. 13.20>	Vis, qui te cernens vita spoliabit et arte.
<paul c. 13.21>	De his responsum ne cesses mittere nobis
<paul c. 13.22>	"Tange caput, suspecta manus percurrat ad aurem
<paul c. 13.23>	Altera iam tenerum festinet tangere ventrem
<paul c. 13.24>	Necnon per ternos consurgat littera ramos
<paul c. 13.25>	Hoc precor ut solvas, Christi venerande minister
<paul c. 14.1>	Sic ego suscepi tua carmina, maxime princep
<paul c. 14.2>	Ceu paradiseo culmine missa forent
<paul c. 14.3>	Luminibus tacitis quae postquam cuncta notavi,
<paul c. 14.4>	Terruerunt animum fortia verba meum
<paul c. 14.5>	Eheu, supplicii mihi ponitur optio trini,
<paul c. 14.6>	Artat et incertum quaestio dura satis
<paul c. 14.7>	Dicam equidem quod mente gero, sed vestra potestas
<paul c. 14.8>	Effitiat potius, haurit ut arce poli.
<paul c. 14.9>	Non opus est claustris nec me compescere vinclis
<paul c. 14.10>	Vinctus sum domni regis amore mei.
<paul c. 14.11>	Nam si parva licet rebus componere magnis
<paul c. 14.12>	Et valet a summis hic paradigma trahi:
<paul c. 14.13>	Ut sacer inmenso Christi Petrus arsit amore,
<paul c. 14.14>	Postquam dimisit crimina Christus eius
<paul c. 14.15>	Sic ubi donasti facinus, pietatis amator
<paul c. 14.16>	Inflammat validus cor mihi vester amor
<paul c. 14.17>	Si satagam Sigifrid truculentum cernere vultum
<paul c. 14.18>	Vix perpendo aliquod utilitatis opus
<paul c. 14.19>	Ille caret Latiis indocto corde loquellis
<paul c. 14.20>	Illius est minime cognita lingua mihi:
<paul c. 14.21>	Simia setiferumve brutum pecus esse putabor
<paul c. 14.22>	Deridetque meum stulta caterva caput
<paul c. 14.23>	Sit licet hirsutus hirtisque simillimus hircis
<paul c. 14.24>	Iuraque det hedis imperitetque capris
<paul c. 14.25>	Sunt illi invalidae pavitanti in pectore vires
<paul c. 14.26>	Nam nimium vestrum nomen et arma timet
<paul c. 14.27>	Is scierit vestris si me de civibus unum
<paul c. 14.28>	Audebit minimo tangere nec digito.
<paul c. 14.29>	Tunc nec iners cupido vitam mihi tollit et artem
<paul c. 14.30>	Illum nec palmis abluet unda meis
<paul c. 14.31>	Quin potius properet, vestra et vestigia lambat
<paul c. 14.32>	Cumque suo ponat crimina crine simul
<paul c. 14.33>	Caelitus et quoniam est vobis conlata potestas
<paul c. 14.34>	Tinguatur vestris purificaudus aquis
<paul c. 14.35>	Sin minus, adveniat manibus post terga revinctis
<paul c. 14.36>	Nec illi auxilio Thonar et Waten erunt
<paul c. 14.37>	Tangere quid caput est aliut, nisi amare tonantem
<paul c. 14.38>	Vel te, qui populi es, rex venerande, caput
<paul c. 14.39>	Auris fit, domini fuerit qui iussa secutus
<paul c. 14.40>	Seu qui consilium servat opime tuum
<paul c. 14.41>	Innumerum vulgus signatur nomine ventris
<paul c. 14.42>	Amplecti hos omnes quaestio vestra docet
<paul c. 14.43>	Littera, quae ternis consurgit in ardua ramis
<paul c. 14.44>	Curam animae sunimam semper habere monet
<paul c. 14.45>	Est fortasse aliut novitas quod repperit apte,
<paul c. 14.46>	Nam puto, sic fantur grammata vestra "cave"
<paul c. 14.47>	Ut moneor, faciam, nec per me frena regentur
<paul c. 14.48>	Iam mea sed potius cautio Christus erit
<paul c. 14.49>	Problema si necdum tetigit resolutio vestrum
<paul c. 14.50>	Discere sum promptus, rege docente pio.
<paul c. 14.51>	Nam cupio vester, cunctos ut vincis in armis
<paul c. 14.52>	Sic mentis superet lumine celsus apex
<paul c. 14.53>	Quingentos centum postremi quinque sequantur
<paul c. 14.54>	Deliciae populi, summus et orbis amor
<paul c. 15.1>	Lumine purpureo dum sol perfunderet arva,
<paul c. 15.2>	Iam radiis medium caeli transcenderai, axem
<paul c. 15.3>	Populea et fessus pastor recubabat in umbra,
<paul c. 15.4>	Cingebatque sopor homines fulvosque leones
<paul c. 15.5>	Et lapidum solito sat iure silentia montes
<paul c. 15.6>	Stringebant, pelagique gravis cessaverat ira:
<paul c. 15.7>	Extemplo iuvenem prospexi corpore pulchro,
<paul c. 15.8>	De cuius niveae florebant barbula guttae,
<paul c. 15.9>	Respectu placitum, sensu, pietate, loquella,
<paul c. 15.10>	Ingenio cunctos superantem nomine summo.
<paul c. 15.11>	Нac me subridens voluit palpare sagitta:
<paul c. 15.12>	"lam nova ventifero surgunt miracula mundo,
<paul c. 15.13>	Quae penitus priscis fuerant abscondita saeclis
<paul c. 15.14>	E quibus est unum, quod, te dicente poeta,
<paul c. 15.15>	In nostris visum subito pandatur occllis
<paul c. 15.16>	Dat genitor genito quod se non sentit habere.
<paul c. 15.17>	Nec quemquam in genitore potes cognoscere, lector
<paul c. 15.18>	Quod praebuit firmo nascente pectore proli.
<paul c. 15.19>	Verborum sapiens, animo scrutare secretum
<paul c. 15.20>	Ut possit dictis media resonare caterva.
<paul c. 15.21>	Quod si conspicua fuerit nec luce repertum
<paul c. 15.22>	Poplite curvato nunc disce, docente magistro"
<paul c. 15.23>	Mens mea mox torpens proprias restrinxit habenas
<paul c. 15.24>	Audituque pavons mansit stupefacta misella.
<paul c. 15.25>	Non potuere mei quod parvi forte lacerti,
<paul c. 15.26>	Tu poteris magna fulgens in monte lucerna.
<paul c. 15.27>	Sit tibi, libripotens, solvendi maxima cura,
<paul c. 15.28>	Fortia qui dudum potuisti solvere vincla.
<paul c. 15.29>	Dentibus egregium tu desine rodere fratrem
<paul c. 15.30>	Iratus regis qui numquam cernitur aula.
<paul c. 15.31>	Summa salus homini est, si non percusserit ausu
<paul c. 15.32>	Conservum inlicito domini sub lege manentem
<paul c. 15.33>	Iam nivei dentes mentis serventur in horto
<paul c. 15.34>	Atque oculis vestris monstretur dactilus unus
<paul c. 15.35>	Tange supercilium, poteris cognoscere verbum
<paul c. 15.36>	Caelorum regnum devoto pectore servat
<paul c. 15.37>	Et ternis virgis pinnae scribatur imago.
<paul c. 15.38>	Omnipotens Karolum felicia seeptra regentem
<paul c. 15.39>	Qui caelum astriferum terram pontumque creavit
<paul c. 15.40>	Litora spumiferi pelagi qui terminat undis
<paul c. 15.41>	Angelicum castis quem laudat voeibus agmen
<paul c. 15.42>	Aeterna miseros qui flamma perdit in ignis
<paul c. 15.43>	Et meritis pietate fovet sine fine beatos
<paul c. 15.44>	Intentis precibus sanctis conservet in aevum
<paul c. 15.45>	Qui nostram dapibus nutrit reficitque senectam
<paul c. 16.1>	Iam puto nervosis religata problemmata vinclis
<paul c. 16.2>	Discussi digiti suspicione mei.
<paul c. 16.3>	Dentes iam nivei mentis condantur in horto.
<paul c. 16.4>	Doctrina est simplex, quaestio nulla quidem
<paul c. 16.5>	Mordaces mandas tegat ut patientia sensus
<paul c. 16.6>	"Desine" si dicam, dactilus unus erit
<paul c. 16.7>	Tange supercilium monitus non esse superbum
<paul c. 16.8>	Pestis in hospitio non manet ista meo.
<paul c. 16.9>	Visere deiectam non vult elatio mentem
<paul c. 16.10>	Inclytus atque potens, quod mones ipso cave.
<paul c. 16.11>	Ponatur tribrachis, hinc trocheus unus et alter
<paul c. 16.12>	Nec fugiat mentem, quae sua tecta vehit
<paul c. 16.13>	Tange solum, fumescat, adussit limpha nivalis
<paul c. 16.14>	Pandenti abstrusum cymbia munus erit
<paul c. 17.1>	Cynthius occiduas rapidis declivus ad oras
<paul c. 17.2>	Iam volitabat equis, iam nox se cerula pallam
<paul c. 17.3>	Rebus et humanis metas positura labori,
<paul c. 17.4>	Stelligero varii eultus fulgore micantem
<paul c. 17.5>	Rorantemque simul citius vestire parabat
<paul c. 17.6>	Cum subito vestra clarus mihi miles ab aula
<paul c. 17.7>	Detulit ignitas quasi puri muneris instar
<paul c. 17.8>	Antiquo et caro quondam mittente sodale,
<paul c. 17.9>	Intima iocineris penetrantes usque sagittas
<paul c. 17.10>	Mane novo ad vestras quoniam properavimus aedes
<paul c. 17.11>	Et spatiis pene est iam lux revoluta diurnis
<paul c. 17.12>	Non sivit brevitas aut digne opponere peltam
<paul c. 17.13>	Missilibus, contra spatiose aut ludere telis
<paul c. 17.14>	Crastina conspicuo cum lux fulgebit Eoo,
<paul c. 17.15>	Tinxerit et tremulos Titania purpura fluctus
<paul c. 17.16>	Errabitque vagis late rubor aureus undis
<paul c. 17.17>	Cuncta et ridebunt Phoebo radiante per orbem
<paul c. 17.18>	Excipiet tenues arcu pellente sagittas
<paul c. 17.19>	Qui carum ut hostem iaculis confixit acutis
<paul c. 17.20>	Miror, qua numeri textum non contigit arte,
<paul c. 17.21>	Extremo nostrum tenuit quod limine carmen
<paul c. 17.22>	Ardua, divino nitido quae fulges in horto,
<paul c. 17.23>	Cedre, vale et celsos pertinge cacumine nimbos
<paul c. 17.24>	Tu quoque cum fructu, felix cyparisse, per aevum
<paul c. 18.1>	Candidolum bifido proscissum vomere campum
<paul c. 18.2>	Visu et restrictae adii lustrante per occas
<paul c. 18.3>	O nimium felix, conscendens igneus axem
<paul c. 18.4>	Perfundit radiis cuius florentia rura
<paul c. 18.5>	Cynthius et nebulas ardenti vertice frenans
<paul c. 18.6>	Gliscere dat fructus tempestatesque serenans
<paul c. 18.7>	Illum delectat dulci resonare camena,
<paul c. 18.8>	Condere et altisonum gracili sub arundine carmen
<paul c. 18.9>	Infelix ille est, tetris cui nubibus aether
<paul c. 18.10>	Inminet, et miseros discursat grando per agros
<paul c. 18.11>	Subruiturque domus, gelida perflante procella.
<paul c. 18.12>	Non libet hunc talem calamos inflare labello,
<paul c. 18.13>	Sed potius pronum male singultantia verba
<paul c. 18.14>	Edere et ubertim perfundere gramina fletu.
<paul c. 18.15>	O mihi si iuvenis, quem tecum ludere narras
<paul c. 18.16>	Cuius vix palmas et odoras pandere lauros
<paul c. 18.17>	Minciades poterat seu Zmyrnae rure creatus
<paul c. 18.18>	Tangere colla pedem dignatus vellet et esset
<paul c. 18.19>	Non tam dissimilis set ut est tua causa duobus
<paul c. 18.20>	Aspicies tereti me pangere carmina versu,
<paul c. 18.21>	Replere et densas suavi modolamine silvas
<paul c. 18.22>	Huius et hoc ipsum est tenui quod canto susurro.
<paul c. 18.23>	Postquam me proprii perfudit lumine vultus
<paul c. 18.24>	Elicuit muti quascumque e gutture voces
<paul c. 18.25>	Cuius adhuc fidens de spe sustollor herili.
<paul c. 18.26>	Spes sacra regna poli tribuit, spes omnia confer
<paul c. 18.27>	Mortuus est quisquis de spe titubando tepescit
<paul c. 18.28>	Ergo age, perplexos forti religamine nodos
<paul c. 18.29>	Pandere multimoda nitar ratione per auras
<paul c. 18.30>	Unus non genitor quod se non sentit habere,
<paul c. 18.31>	Nam mas femineum dat prolis corpore sexum
<paul c. 18.32>	Proditur androgeno nonnunquam sexus uterque.
<paul c. 18.33>	Hic sine luminibus lumen dat, naribus ille,
<paul c. 18.34>	Seu pedibus manibusque carens seu parte resecti
<paul c. 18.35>	Qualibet integrum generat sine labe puellum
<paul c. 18.36>	Saepe pecus mutilum bruto dat cornua nato.
<paul c. 18.37>	Sic patre curtato cauditus gignitur agnus
<paul c. 18.38>	Praeterea, et rerum species diversa per orbem
<paul c. 18.39>	Ex se nascenti tribuit quod non habet ipsa,
<paul c. 18.40>	Hoc mare, hoc tellus, concae quoque saepe frequentant
<paul c. 18.41>	Actenus incassum certans si forte cucurri,
<paul c. 18.42>	Cum pietate doce flexum: sum scire paratus
<paul c. 18.43>	Vatibus antiquis parva haec dissolve non inpar
<paul c. 18.44>	"Dic", rogo, "quis genitor cunctis det pectus in orbe,
<paul c. 18.45>	Seu virtute carens ingenti robore natum
<paul c. 18.46>	Procreat egregium, nullus cui sistere contra
<paul c. 18.47>	Prevaleat mundique simul quem regna paviscant.
<paul c. 19.1>	Ingenio clarus, sensu celer, ore suavis
<paul c. 19.2>	Cuius dulce melos pagina multa canit
<paul c. 19.3>	Fortunatus, apex vatum, venerabilis actu,
<paul c. 19.4>	Ausonia genitus hac tumulatur humo.
<paul c. 19.5>	Cuius ab ore sacro sanctorum gesta priorum
<paul c. 19.6>	Discimus: haec monstrant carpere lucis iter
<paul c. 19.7>	Felix, quae tantis decoraris, Gallia, gemmis
<paul c. 19.8>	Lumine de quarum nox tibi tetra fugit
<paul c. 19.9>	Hos modicos prompsi plebeio carmine versus
<paul c. 19.10>	Ne tuus in populis, sancte, lateret honor
<paul c. 19.11>	Redde vicem misero: ne iudice spernar ab aequo,
<paul c. 19.12>	Eximiis meritis posce, beate, precor
<paul c. 20.1>	Hic ego quae iaceo Rothaid de nomine dicor
<paul c. 20.2>	Quae genus excelso nimium de germine duco.
<paul c. 20.3>	Nam mihi germanus, gentes qui subdidit armis
<paul c. 20.4>	Ausonias, fretus Karolus virtute tonantis
<paul c. 20.5>	Pippinus pater est, Karolo de principe cretus
<paul c. 20.6>	Aggarenum stravit magna qui caedo tyrannum
<paul c. 20.7>	Pippinus proavus, quo non audacior ullus
<paul c. 20.8>	Ast abavus Anschisa potens, qui ducit ab illo
<paul c. 20.9>	Troiano Anschisa longo post tempore nomen
<paul c. 20.10>	Hunc genuit pater iste sacer presulque beatus
<paul c. 20.11>	Arnulfus, miris gestis qui fulget ubique.
<paul c. 20.12>	Hic me spe cuius freti posuere parentes
<paul c. 21.1>	Perpetualis amor capiendae et causa salutis
<paul c. 21.2>	Pectore quem vigili huc properare facit
<paul c. 21.3>	Nosse cupis cur busta sacer numerosa retentet
<paul c. 21.4>	Hic locus, astrigeri qua patet aula poli?
<paul c. 21.5>	Iste sacer domini qui post servavit ovile,
<paul c. 21.6>	Legitimi fuerat germinis ante pater
<paul c. 21.7>	Cuius posteritas atavo confisa patrono.
<paul c. 21.8>	Hoc cupit in sancto ponere membra loco.
<paul c. 21.9>	Pippini hic proles Adheleid pia virgo quiescit
<paul c. 21.10>	Quam simul et reliquas, sancte, tuere, pater
<paul c. 22.1>	Aurea quae fulvis rutilant elementa figuris
<paul c. 22.2>	Quam clara extiterint membra sepulta docent
<paul c. 22.3>	Hic regina iacet regi praecelsa potenti
<paul c. 22.4>	Hildegard Karolo quae bene nupta fuit
<paul c. 22.5>	Quae tantum clarae transcendit stirpis alumnos
<paul c. 22.6>	Quantum, quo genita est, Indica gemma solum
<paul c. 22.7>	Huiс tam clara fuit florentis gratia formae,
<paul c. 22.8>	Qua nec in occiduo pulchrior ulla foret
<paul c. 22.9>	Cuius haut tenerum possint aequare decorem
<paul c. 22.10>	Sardonix Pario, lilia mixta rosis
<paul c. 22.11>	Attamen hanc speciem superabant lumina cordis
<paul c. 22.12>	Simplicitasque animae interiorque decor
<paul c. 22.13>	Tu mitis, sapiens, solers, iocunda fuisti,
<paul c. 22.14>	Dapsilis et cunctis oondecorata bonis
<paul c. 22.15>	Sed quid plura feram? cum non sit grandior ulla
<paul c. 22.16>	Laus tibi, quam tanto complacuisse viro!
<paul c. 22.17>	Cumque vir armipotens sceptris iunxisset avitis
<paul c. 22.18>	Cigniferumque Padum Romuleumque Tybrim
<paul c. 22.19>	Tu sola inventa es, fueris quae digna tenere
<paul c. 22.20>	Multiplicis regni aurea sceptra manu.
<paul c. 22.21>	Alter ab undecimo iam te susceperat annus
<paul c. 22.22>	Cum vos mellifluus consotiavit amor
<paul c. 22.23>	Alter ab undecimo rursum te sustulit annus
<paul c. 22.24>	Heu genitrix regum, heu decus atque dolor
<paul c. 22.25>	Te Francus, Suevus, Germanus et ipse Britannus
<paul c. 22.26>	Cumque Getis duris plangit Hibera cohor
<paul c. 22.27>	Accola te Ligeris, te deflet et Itala tellus
<paul c. 22.28>	Ipsaque morte tua anxia Roma gemit
<paul c. 22.29>	Movisti ad fletus et fortia corda virorum
<paul c. 22.30>	Et lacrimae clipeos inter et arma cadunt
<paul c. 22.31>	Heu, quantis sapiens et firmum robore semper
<paul c. 22.32>	Ussisti flammis pectus herile viri.
<paul c. 22.33>	Solatur cunctos spes haec sed certa dolentes
<paul c. 22.34>	Pro dignis factis quod sacra regna tenes
<paul c. 22.35>	Iesum nunc precibus, Arnulfe, exores eorum
<paul c. 22.36>	Participem fieri hanc, pater alme, tuis
<paul c. 23.1>	Hoc tumulata iacet pusilla puellula busto.
<paul c. 23.2>	Adeleid amne sacro quae vocitata fuit
<paul c. 23.3>	Huic sator est Karolus, gemino diademate pollens
<paul c. 23.4>	Nobilis ingenio, fortis ad arma satis
<paul c. 23.5>	Sumpserat haec ortum prope moenia celsa Papiae,
<paul c. 23.6>	Cum caperet genitor Itala regna potens
<paul c. 23.7>	Sed Rhodanum properans rapta est de limine vitae,
<paul c. 23.8>	Ictaque sunt matris corda dolore procul
<paul c. 23.9>	Excessit, patrios non conspectura triumphos
<paul c. 23.10>	Nunc patris aeterni regna beata tenet
<paul c. 24.1>	Hildegard, rapuit subito te funus acerbum
<paul c. 24.2>	Ceu raptat Boreas vero ligustra novo.
<paul c. 24.3>	Explevit necdum vitae tibi circulus annum
<paul c. 24.4>	Annua nec venit lux geminata tibi.
<paul c. 24.5>	Parvula, non parvum linquis. virguncula, luctum
<paul c. 24.6>	Confodiens iaculo regia corda patris
<paul c. 24.7>	Matris habens nomen renovas de matre dolorem
<paul c. 24.8>	Postquam vixisti vix quadraginta dies
<paul c. 24.9>	Pectore nos mesto lacrimarum fundimus amnes
<paul c. 24.10>	Tu nimium felix gaudia longa petis
<paul c. 25.1>	Qui sacra vivaci studio domicilia lustras
<paul c. 25.2>	Noscendi tua tangit amor si pectora, quorum
<paul c. 25.3>	Haec fuerit procerum Christo adquisita labore
<paul c. 25.4>	Urbs preclara viris, seu quis has primus ad oras
<paul c. 25.5>	Advexit lumen, sublato errore vetusto,
<paul c. 25.6>	Almiflue sollers de vero oriente fidei:
<paul c. 25.7>	Perlege subiectum, breviterque docebere, carmen
<paul c. 25.8>	Cum Petrus aeterni dux summus Romula regis
<paul c. 25.9>	Quae caput orbis erat, ad moenia finibus omni
<paul c. 25.10>	Schemate virtutum plenus venisset eois
<paul c. 25.11>	Claros quosque viros, summas caelestibus armis
<paul c. 25.12>	Qui caperent arces, ad vitae gaudia mittit
<paul c. 25.13>	E quorum numero Clemens vocitatus, ut ille
<paul c. 25.14>	Qui Rome Petro successerat, intulit urbi
<paul c. 25.15>	Huic, quam olim Mettis veteres dixere coloni,
<paul c. 25.16>	Aegregius praesul divina voce salutem
<paul c. 25.17>	Primusque hic domini digne fundavit ovile.
<paul c. 25.18>	Aurea transmittens populis exempla futuris
<paul c. 25.19>	Iusti successit merito, cui vita vocamen
<paul c. 25.20>	Caelestis tribuit, caelesti dogmate pollens
<paul c. 25.21>	Tertius ecclesiam Felix feliciter auxit
<paul c. 25.22>	Quartus adest Patiens, bene quem patientia compsit
<paul c. 25.23>	Hinc fulsit Victor, cui dat victoria nomen
<paul c. 25.24>	Hunc sequitur sextus simili cognomine praesul
<paul c. 25.25>	Septimus Haebreo est Simeon de sanguine cretus
<paul c. 25.26>	Sambatus octavus bene myetica sabbata servat
<paul c. 25.27>	Post hos, Ruffe, venis flammis rubicundus amoris
<paul c. 25.28>	Adelphus decimus fratrum dilector opimus
<paul c. 25.29>	Hinc Firminus erat, cui firmum robore pectus
<paul c. 25.30>	Hos tu subsequeris duodecimus, alme Legonti.
<paul c. 25.31>	Floruit hinc Auctor donis caelestibus auctus
<paul c. 25.32>	Epletus hanc decimus tenuit quartusque cathedram
<paul c. 25.33>	Claruit hac decimus quintusque Urbicius urbe.
<paul c. 25.34>	Post Bonulus bonitatis opus de more peregit
<paul c. 25.35>	Trivisti assidue post limina sancta, Terenti.
<paul c. 25.36>	Octavus decimus iam Gunsolinus habetur
<paul c. 25.37>	Inde capis, Romane, decus venerabilis aulae.
<paul c. 25.38>	Post Fronimus sanctum sapienter rexit ovile.
<paul c. 25.39>	Grammatus instruxit large de grammate plebem
<paul c. 25.40>	Emicat ecclesiae Danaus Agatimber in aede.
<paul c. 25.41>	Post hos Sperus erat, quem spes fulcibat ab altis
<paul c. 25.42>	Vilicus internas servat moderamine villas
<paul c. 25.43>	Vicenus quintusque Petrus dat famina plebi.
<paul c. 25.44>	Et genus et fulgens Agiulfum vita decorat
<paul c. 25.45>	Hinc fuit Arnoaldus manans a stirpe Sycambra.
<paul c. 25.46>	Christiculum servanda capis post, Papule, septa.
<paul c. 25.47>	Splenduit Arnulfus dehinc ampla luce beatus
<paul c. 25.48>	Inde Goericus praeest, vocitatus et Abbo.
<paul c. 25.49>	Post Godo terdenus servat pia culmina primus
<paul c. 25.50>	Subsequitur sancto Chlodulfus germine cretus
<paul c. 25.51>	Alter adest rursus praesul venerabilis Abbo.
<paul c. 25.52>	Aptis Aptatus clerum moderatur habenis
<paul c. 25.53>	Ostendit Felix populis felicia regna.
<paul c. 25.54>	Eximius claret factis Sigibaldus opimis
<paul c. 25.55>	Nobilis in cunctis papa Chrodegangus habetur
<paul c. 25.56>	Iam nunc tricenus pastorque octavus herili
<paul c. 25.57>	Auxilio fultus trahit ad pia pascua vitae
<paul c. 25.58>	Angelramnus oves: quo tempore maximus armis
<paul c. 25.59>	Rex Carolus sensu, formaque, animoque decorus
<paul c. 25.60>	Italiae accepit Christi de munere sceptrum
<paul c. 25.61>	Quos simul excelsi, Stephano poscente beato,
<paul c. 25.62>	Protegat atque regat felices dextra per aevum
<paul c. 26.1>	Iam fluebat decima de mense diecula Iani.
<paul c. 26.2>	Margine de vitreae cum sum directa Mosellae.
<paul c. 26.3>	Cum patre mellifluo, fratres, sine fine valete.
<paul c. 26.4>	Ante suos refluus Renus repedabit ad ortus
<paul c. 26.5>	Ante petet fontem clara Mosella suum
<paul c. 26.6>	Quam tuus e nostro, carum ac memorabile semper
<paul c. 26.7>	Dulce Adalard nomen, pectore cedat amor
<paul c. 26.8>	Tu quoque si felix vigeas de munere Christi,
<paul c. 26.9>	Esto memor Pauli tempus in omne tui.
<paul c. 26.10>	Multa legit paucis, qui librum praedicat istum
<paul c. 26.11>	Hoc servus fecit, Karolo rege, tuus
<paul c. 26.12>	Sic una ex multis nunc fiat ecclesia templis
<paul c. 26.13>	Det David vires scilicet ipse deus
<paul c. 27.1>	Aegrum fama fuit quondam iacuisse leonem
<paul c. 27.2>	Peneque supremos iam tenuisse dies
<paul c. 27.3>	Iste feras dum rumor adit mestissimus omnes
<paul c. 27.4>	Regem namque suum intoleranda pati,
<paul c. 27.5>	Concurrunt flentes cunctae medicosque vocantes
<paul c. 27.6>	Ne careant tanto principis auxilio.
<paul c. 27.7>	Hic aderant bubali, magni quoque corporis uri,
<paul c. 27.8>	Asper adest taurus, affuerantque boves
<paul c. 27.9>	Discolor et pardus necnon pariter platocervus
<paul c. 27.10>	Hic sonipes pariter hoc comitatus iter
<paul c. 27.11>	His nес defuerant monstrantes cornua cervi.
<paul c. 27.12>	Capreolique simul, caprigenumque pecus
<paul c. 27.13>	Dentibus hic aper est fulgentibus, asper et ursus
<paul c. 27.14>	Unguibus hand sectis, hic lepus atque lupus
<paul c. 27.15>	Huc veniunt linces, hue confluxere bidentes
<paul c. 27.16>	Iungunturque canes atque simul catuli.
<paul c. 27.17>	Vulpis sola tamen turmis non affuit istis
<paul c. 27.18>	Nec dignata suum visere nam dominum
<paul c. 27.19>	Has tunc ante alios voces emittere fertur
<paul c. 27.20>	Ursus et has iterum sic iterare minas
<paul c. 27.21>	"O rex magne, potens, princeps invicte ferarum
<paul c. 27.22>	Auribus haec placidis suscipe verba tuis
<paul c. 27.23>	Audiat atque cohors tota haec quae subdita magno,
<paul c. 27.24>	O rex iuste, tuo noscitur imperio.
<paul c. 27.25>	Quae tam dira fuit vulpi dementia quaeve
<paul c. 27.26>	Tantillam potuit ira subisse feram
<paul c. 27.27>	Ut regem, quem cuncta sibi pleps subdita visit
<paul c. 27.28>	Hunc haec sola quidem non adiisse velit
<paul c. 27.29>	Magna est ista quidem vulpis protervia mentis
<paul c. 27.30>	Atque decet magnis subdier illa malis
<paul c. 27.31>	Haec dum dicta refert ursus, rex omnibus inquit
<paul c. 27.32>	"Iam moritura cito dilacerata cadat
<paul c. 27.33>	Tunc pleps tota simul voces ad sidera tollit
<paul c. 27.34>	Iustum iudicium principis atque bonum
<paul c. 27.35>	Hoc vulpi innotuit, se quae in plurima vertit
<paul c. 27.36>	Atque diu notos praeparat ipsa dolos
<paul c. 27.37>	Indumenta pedum multa et conscissa requirit
<paul c. 27.38>	Inponensque humeris regia castra petit
<paul c. 27.39>	Quam rex dum vidit, placato pectore risit
<paul c. 27.40>	Expectatque diu quid malefida velit
<paul c. 27.41>	Cumque ante ora ducum constaret, rex prior inquit
<paul c. 27.42>	"Quid moritura feres, quae lanianda venis
<paul c. 27.43>	Illa diu trepidans, timidoque in pectore versans
<paul c. 27.44>	Haec subiecta refert praecogitata cito:
<paul c. 27.45>	"Rex pie, rex clemens, rex invictissime noster
<paul c. 27.46>	Accipe nunc animo quae tibi dicta fero.
<paul c. 27.47>	Haec dum namque vias terrarum lustro per omnes
<paul c. 27.48>	Indumenta scidi ob studium medici,
<paul c. 27.49>	Qui posset regis magno succurrere morbo,
<paul c. 27.50>	Atque tuis magnam demere mestitiam
<paul c. 27.51>	Tandem praecipuum medicum vix inveniebam
<paul c. 27.52>	Sed tibi, rex, vereor dicere quae docuit
<paul c. 27.53>	Rex quoque ait: "Si vera refers, dulcissima vulpis
<paul c. 27.54>	Dic mihi, quid citius dixerit hic medicus
<paul c. 27.55>	Vulpis ad haec ursi non immemor improba dixit
<paul c. 27.56>	"Cautius haec famulae suseipe verba tuae.
<paul c. 27.57>	Ursino si te possum circumdare tergo.
<paul c. 27.58>	Non mora, languor abit, sanaque vita redit
<paul c. 27.59>	Continuo iussu domini distenditur ursus
<paul c. 27.60>	A sociis propriis detrahiturque cutis
<paul c. 27.61>	Qua dum gestirent obducere polio lconem
<paul c. 27.62>	Aufugit penitus languidus ille dolor
<paul c. 27.63>	At cum post ursum vulpis sic corpore nudum
<paul c. 27.64>	Viderat, haec laetis dicta refert animis
<paul c. 27.65>	"Quis dedit, urse pater, capite hanc gestare tyaram
<paul c. 27.66>	Et manicas vestris quis dedit has manibus
<paul c. 27.67>	Servulus ecce tuus depromit hos tibi versus
<paul c. 27.68>	Fabula quid possit ista require valens.
<paul c. 28.1>	Quaerebat merens matrem per prata vitellus
<paul c. 28.2>	Cruribus huic longis obvia venit avis
<paul c. 28.3>	Dicit: "Io frater, cur tristis pectore mugis
<paul c. 28.4>	Vel cur turbatus florida rura teris
<paul c. 28.5>	Cui sic respondit: "Soror, est iam tertia nunc lux
<paul c. 28.6>	Quod lac non tetigi et famulentus eo"
<paul c. 28.7>	Verba refert ales: "Ne cures talia, demens
<paul c. 28.8>	Nam quia non suxi tertius annus abit
<paul c. 28.9>	Ad quam indignatus fertur dixisse vitellus
<paul c. 28.10>	"Quo sis pasta cibo, en tua crura docent
<paul c. 29.1>	Temporibus priscis pulix lacerasse potentes
<paul c. 29.2>	Dicitur, atque inopes dira podagra viros
<paul c. 29.3>	Sed pulix noctu dites cum carperet artus
<paul c. 29.4>	Protinus adlato lumine captus erat
<paul c. 29.5>	Altera dum plantis sese occultaret egeni,
<paul c. 29.6>	Stare nequibat egens, fessa erat illa satis
<paul c. 29.7>	Sic quoque consumpti fatis agebantur amaris
<paul c. 29.8>	Ille timore necis, illa labore viae.
<paul c. 29.9>	Convenere simul, referunt sua damna vicissim
<paul c. 29.10>	Et placet alterne has agitare vices
<paul c. 29.11>	Divitis interea gressus lacerare podagra,
<paul c. 29.12>	At pulix stratum coepit, egene, tuum
<paul c. 29.13>	Hinc, vaga, tu recubas, requies tibi magna, podagra, es
<paul c. 29.14>	Tu pulix, tutus viscera fessa comes
<paul c. 30.1>	Dulcis amice, veni pacem sub pectore gestans
<paul c. 30.2>	Siste, maligne, procul, dulcis amice veni.
<paul c. 30.3>	Finge, maligne, pedes et hinc procul effuge demens
<paul c. 30.4>	Scande benigne fores, finge maligne pedos
<paul c. 30.5>	Pone supercilium, hospis, qui haec quoque limina scandis
<paul c. 30.6>	Sit mens pura tibi, pone supercilium
<paul c. 31.1>	Dulcis amice, bibe gratanter munera Bacchi:
<paul c. 31.2>	Si vivas, totum, dulcis amice, bibe.
<paul c. 31.3>	Fercula sume libens adlata ex viscere cervi,
<paul c. 31.4>	Si non Acteonis mors sit a cerva tibi,
<paul c. 31.5>	Dente timendus aper tibi ponitur: accipe laetus
<paul c. 31.6>	Si te non findat dente timendus aper
<paul c. 31.7>	Si tibi non oculos nox atra pro grue claudat
<paul c. 31.8>	Fercula carpe libens, dulcis amice, gruis
<paul c. 31.9>	Unda marina tibi quod misit, sume libenter
<paul c. 31.10>	Vitam adimat si non unda marina tibi.
<paul c. 31.11>	Unguibus accipitris captam, rogo, percipe predam
<paul c. 31.12>	Si non scindaris unguibus accipitris
<paul c. 31.13>	Clara coloris aqua tribuit hos, tu cape, pisces
<paul c. 31.14>	Si te non perimat clara coloris aqua.
<paul c. 31.15>	Quod meus ortus habet gratanti suscipe mente,
<paul c. 31.16>	Si frueris laetus quod tuus ortus habet
<paul c. 31.17>	Si tua perpetuus non claudat lumina somnus
<paul c. 31.18>	Non dedigneris dicere: misce puer
<paul c. 31.19>	Preda cruenta canum tibi fertur: mande libenter
<paul c. 31.20>	Si non sis ipse preda cruenta canum
<paul c. 32.1>	Haec domus est domini et sacri ianua regni,
<paul c. 32.2>	Huic properate viri: haec domus est domini.
<paul c. 32.3>	Hic deus ipse manet, proprie qui semper ubique es
<paul c. 32.4>	Currite huic populi: hic deus ipse manet
<paul c. 32.5>	Si qua piacla nocent, olim quae forte parastis
<paul c. 32.6>	En qui pellat adest, si qua piacla nocent
<paul c. 32.7>	Amne rigate genas, sanentur ut ulcera cordis
<paul c. 32.8>	Ut salus adveniat, amne rigate genas
<paul c. 32.9>	De bonitate dei cuncti confidite semper
<paul c. 32.10>	Diffidat nullus de bonitate dei.
<paul c. 32.11>	Mitis enim pater est, se numquam spernit amantes
<paul c. 32.12>	Qui bona dat gratis, mitis enim pater es
<paul c. 32.13>	Pectora vestra sonent: parce et miserere, precamur
<paul c. 32.14>	Parce Arichis, Christe, pectora vestra sonent
<paul c. 33.1>	Lugentum lacrimis populorum roscida tellus
<paul c. 33.2>	Principis haec magni nobile corpus habet
<paul c. 33.3>	Hic namque in cunctis recubat celeberrimus heros
<paul c. 33.4>	Praepollens Arichis, о decus atque dolor
<paul c. 33.5>	Tullius ore potens cuius vix pangere laudes
<paul c. 33.6>	Ut dignum est, posset, vel tua lingua, Maro.
<paul c. 33.7>	Stirpe ducum regumque satus ascenderat ipse
<paul c. 33.8>	Nobilior generis culmina celsa sui,
<paul c. 33.9>	Formosus, validus, suavis, moderatus et acer
<paul c. 33.10>	Facundus, sapiens, luxque decorque fuit
<paul c. 33.11>	Quod logos et phisis, moderansque quod ethica pangit
<paul c. 33.12>	Omnia condiderat mentis in arce suae,
<paul c. 33.13>	Strenuus eloquii, divini cultor et index
<paul c. 33.14>	Pervigil in lacrimis tempora noctis agens
<paul c. 33.15>	Anteibat iuvenes venatu, viribus, armis
<paul c. 33.16>	Flaminibusque ipsis famina sancta dabat
<paul c. 33.17>	Ter binis lustris patriae sie rexit abenas
<paul c. 33.18>	Fluctibus ut lintrem navita doctus agit
<paul c. 33.19>	Sollicite gratiam pacis servavit amator
<paul c. 33.20>	Consilio cautus, providas atque sagax
<paul c. 33.21>	Cum natis proprium nil ducens tradere censum
<paul c. 33.22>	Insuper et patriae promtus amore mori.
<paul c. 33.23>	Mestorum solamen erat, solamen egentum
<paul c. 33.24>	Hos satagens verbis, hos relevare manu.
<paul c. 33.25>	Ornasti patriam doctrinis, moenibus, aulis
<paul c. 33.26>	Hinc in perpetuum laus tua semper erit
<paul c. 33.27>	Tu requiesque tuis, portusque salusque fuisti,
<paul c. 33.28>	Gloria, deliciae, tu generalis amor
<paul c. 33.29>	Heu mihi, quam subito perierunt omnia tecum
<paul c. 33.30>	Gaudia, prosperitas, paxque quiesque simul
<paul c. 33.31>	Planctus ubique sonat, te luget sexus et aetas
<paul c. 33.32>	Omnis, et ante omnes, tu Benevente, doles
<paul c. 33.33>	Nec minus excelsis nuper quae condita muris
<paul c. 33.34>	Structorem, orba, tuum, clara Salerne, gemis
<paul c. 33.35>	Apulus et Calaber, Vulgar, Campanus et Umber
<paul c. 33.36>	Quosque Siler potat, Romuleusque Tibris
<paul c. 33.37>	Quique bibunt Ararim te flent, Histrumque Padumque.
<paul c. 33.38>	Extimus adfinis seu peregrina falanx
<paul c. 33.39>	Tam felix olim, nunc namque miserrima coniux
<paul c. 33.40>	Regali in thalamo quam tibi iunxit amor
<paul c. 33.41>	Eheu, perpetuo pectus transfixa mucrone,
<paul c. 33.42>	Languida membra trahens, te moribunda dolet
<paul c. 33.43>	Viderat unius heu nuper funera nati.
<paul c. 33.44>	Ast alium extorrem, Gallia dura, tenes
<paul c. 33.45>	Huic geminae natae vernanti flore supersunt
<paul c. 33.46>	Solamenque mali, sollicitusque timor
<paul c. 33.47>	Has cernens reddi vultus sibi credit amatos
<paul c. 33.48>	Hac ne preda flant, fluctuabunda pavet
<paul c. 33.49>	Solatur tantos spes haec utcumque dolores
<paul c. 33.50>	Quod te pro meritis nunc paradysus habet
<paul c. 33.51>	O regina potens, virgo genitrixque creantis
<paul c. 33.52>	Prosit ei huc sacro membra dedisse lari.
<paul c. 34.1>	Ampla mihi vestro est humili devotio servo
<paul c. 34.2>	Praeceptis parere tuis, celeberrime regum
<paul c. 34.3>	Quem dedit omnicreans rector miseratus ab altis
<paul c. 34.4>	Christicolum populis defensoremque patremque
<paul c. 34.5>	Sit licet effectus modicis pro viribus impar
<paul c. 34.6>	Ingens ardenti tamen est sub corde voluntas
<paul c. 34.7>	En iutus patrie Benedicti mira patrantis
<paul c. 34.8>	Auxilio meritisque piis, vestrique fidelis
<paul c. 34.9>	Abbatis dominique mei, etsi iussa nequivi
<paul c. 34.10>	Explere, ut dignum est, tamen, o pietatis amator
<paul c. 34.11>	Excipe gratanter, decus et mirabile mundi,
<paul c. 34.12>	Qualemcumque tui famuli, rex magne, laborem
<paul c. 34.13>	Quodque sacro nuper mandasti famine condi,
<paul c. 34.14>	Nunc opus acceptans, rutilo comitare favore.
<paul c. 34.15>	In quo si quid erit labis vitiique nocentis
<paul c. 34.16>	Illud vestra sagax nimium sapientia purget
<paul c. 34.17>	Utque legi per sacra queat domicilia Christi,
<paul c. 34.18>	Nullius titubante fide, si sensibus altis
<paul c. 34.19>	Enixe ut cupio, vestris utcumque placebit
<paul c. 34.20>	Firmum oro capiat vestra sanctione vigorem
<paul c. 34.21>	Utere felix munere Christi
<paul c. 34.22>	Pluribus annis, luxque decusque
<paul c. 34.23>	Magne tuorum, Carole princep
<paul c. 34.24>	Atque togate arbiter orbis
<paul c. 34.25>	Dardanideque gloria gentis
<paul c. 35.1>	Christe, pater mundi, secli radiantis origo.
<paul c. 35.2>	Annue nunc voto, ut tua mistica dona queamus
<paul c. 35.3>	Dicere, quae nobis solita dementia prestat
<paul c. 35.4>	Atque salutiferam patribus perferre salutem
<paul c. 35.5>	Surge iocosa, veni mecum, fac, fistula, versus
<paul c. 35.6>	Incipe quam primum meritas persolvere grates
<paul c. 35.7>	Et cordis plectro tu die "Vale" fratribus almis
<paul c. 35.8>	Dulcia qui nobis doctrinae mella ministrant
<paul c. 35.9>	Carminibusque suis permulcent pectora nostra.
<paul c. 35.10>	Curre per Ausoniae, non segnis epistola, campos
<paul c. 35.11>	Atque meo Petro certam dilecto salutem
<paul c. 35.12>	Gratificas laudes die et pro carmine leto,
<paul c. 35.13>	Quod mihi iamdudum placidum direxerat ille.
<paul c. 35.14>	Inde per egregiam transibis presulis edem
<paul c. 35.15>	Adriani, tantum Petri loca sancta rogando.
<paul c. 35.16>	Pro me proque meis visitata relinque silenter
<paul c. 35.17>	Hinc celer egrediens facili, mea carta, volatu
<paul c. 35.18>	Per silvas, colles, valles quoque prepete cursu
<paul c. 35.19>	Alma deo cari Benedicta tecta require.
<paul c. 35.20>	Est nam certa quies fessis venientibus illuc
<paul c. 35.21>	Hic olus hospitibus, piscis hic, panis abundans
<paul c. 35.22>	Pax pia, mens humilis, pulcra et concordia fratrum
<paul c. 35.23>	Laus, amor et cultus Christi simul omnibus horis
<paul c. 35.24>	Dic patri et sociis sanctis "Salvete, valete"
<paul c. 35.25>	Colla mei Pauli gaudendo amplecte benigne,
<paul c. 35.26>	Dicito multotiens: "Salve, pater optime, salve"
<paul c. 36.1>	Parvula rex Karolus seniori carmina Paulo.
<paul c. 36.2>	Dilecto fratri, mittit honore pio,
<paul c. 36.3>	Quae rapuit calamus subito dictantis amore
<paul c. 36.4>	Demandans cartae: "Fer mea verba cito
<paul c. 36.5>	Ad faciem Pauli venerandam, perge per urbes
<paul c. 36.6>	Per montes, silvas, flumina, lustra, pete
<paul c. 36.7>	Casinum montem, Benedicti nomine clarum
<paul c. 36.8>	Pastoris magni praecipuique patris
<paul c. 36.9>	Illic quaere meum mox per sacra culmina Paulum
<paul c. 36.10>	Ille habitat medio sub grege, credo, dei"
<paul c. 36.11>	Inventumque senem devota voce saluta.
<paul c. 36.12>	Et dic: "Rex Karolus mandat 'aveto' tibi"
<paul c. 36.13>	Gaudia dicque, precor, nostrae sibi magna salutis
<paul c. 36.14>	Gratificam Christi per miserantis opem
<paul c. 36.15>	Atque pium patrem rogita tunc semper ubique,
<paul c. 36.16>	Pro nobis sacras ut ferat ille preces
<paul c. 36.17>	Necnon nos fratrum precibus commendet honestis
<paul c. 36.18>	Sum votis quorum certus adesse deum
<paul c. 36.19>	Quapropter sociis per me mandare salutem
<paul c. 36.20>	Perpetuae pacis omnibus his placuit
<paul c. 36.21>	Ecce valete simul cuncti, iuvenesque senesque,
<paul c. 36.22>	Gratia vos Christi protegat atque regat
<paul c. 37.1>	En tibi, Paule, deus ter quinas augeat horas
<paul c. 37.2>	Addidit Ezechiae qui tria lustra pio,
<paul c. 37.3>	Ut mihi ter quinos, optas, superaugeat annos
<paul c. 37.4>	Post metas vitae carmine Pierio.
<paul c. 37.5>	Quid modo miles agis, cultro qui colla secare
<paul c. 37.6>	Hostibus a nostris, Paule, paratus eras
<paul c. 37.7>	Nunc tibi dextra, senex, clanguit effeta belli.
<paul c. 37.8>	Leva caput supra aut scuta levare nequit
<paul c. 37.9>	Quid modo quod facias sis proletarius urbe.
<paul c. 37.10>	Laurea qui belli castra videre times
<paul c. 37.11>	Tardus in annoso tabescit corpore sanguis
<paul c. 37.12>	Cor tibi frigidius laudis amore caret
<paul c. 38.1>	Rex Karolus gaudens te pater  magister,
<paul c. 38.2>	Versibus his paucis aeternam in Christo salutem
<paul c. 38.3>	Mens mea mellifluo, fateor, congaudet amore.
<paul c. 38.4>	Doctor amate, tui: volui quapropter in odis
<paul c. 38.5>	O venerande, tuam Musis solare senectam
<paul c. 38.6>	Te quoque te cupiens imperante agnoscere Christo,
<paul c. 38.7>	Nos nostrosque simul sanos nunc esse fideles
<paul c. 38.8>	Perpetuis optans tete gaudere triumphis
<paul c. 38.9>	Inque dei cultu vigeas virtutibus almis
<paul c. 38.10>	In meliora tenens sanctae vestigia vitae,
<paul c. 38.11>	Donec et aetherei venias ad culmina regni,
<paul c. 38.12>	Congaudens sanctis Christo sociatus in aevum
<paul c. 38.13>	Meque tuis precibus tecum rape, quaeso, magister
<paul c. 38.14>	Ad pia, qua tendis, miserantis culmina regis
<paul c. 38.15>	Qua laus atque decus, species, pax, gloria, lumen
<paul c. 38.16>	Semper in aetemum sanctis sine fine manebit
<paul c. 39.1>	Hoc satus in viridi servatur flosculus arvo.
<paul c. 39.2>	Pulchrior en lacte candidiorque nive.
<paul c. 39.3>	Donec altipotens veniat per saecula iudex
<paul c. 39.4>	Qui metet ostrifluas falce perenne rosas
<paul c. 39.5>	Hunc tua, Iordanis, sacrata protulit unda,
<paul c. 39.6>	Pampinus Engadi rore beavit eum
<paul c. 39.7>	Livida purpureis vaccinia cincta rosetis
<paul c. 39.8>	Vernat ut et rosola gliscit in omne decus
<paul c. 39.9>	Pallida ceu sandix inter viburna refulgit
<paul c. 39.10>	Et nitit imbrifluus Cynthius altus aquis
<paul c. 39.11>	Ut rubit obriza flagranti cocta camino,
<paul c. 39.12>	Et rutilat vario Indus honore lapis
<paul c. 39.13>	Haud secus emicuit gracilis infantia nati,
<paul c. 39.14>	Quem pater omnipotens misit ad astra poli.
<paul c. 39.15>	Hic erat altus amor, perlita in melle sagitta
<paul c. 39.16>	Vulnifico fodiit corda mucrone patris
<paul c. 39.17>	Heu, genetricis huius violavit gaudia lucis
<paul c. 39.18>	Decoxitque satis pectus adusta face.
<paul c. 39.19>	Sola sed inde manet felix fiducia spei,
<paul c. 39.20>	Quod talis caeli spiritus astra petit
<paul c. 39.21>	Hunc galeata falanx non traxit ad arma duelli,
<paul c. 39.22>	Perpetuus milis regnat in aula dei.
<paul c. 39.23>	Gazarum non auxit opes, non praedia rerum
<paul c. 39.24>	Nec rapuit mundi captus amore dapes
<paul c. 39.25>	Contentus cunulis Christi gratissimus heres
<paul c. 39.26>	Divitias meruit lactis ab amne poli.
<paul c. 39.27>	Stemmate clarigero, regali sanguine cretus
<paul c. 39.28>	Aurea non valuit sceptra videre patris
<paul c. 39.29>	Priscorum nimium regum devictus amore
<paul c. 39.30>	Hlutharium genitor nomen habere dedit
<paul c. 39.31>	Ut gemini surgunt uno de germine flores
<paul c. 39.32>	Sic pariles genetrix fudit utrosque sinu.
<paul c. 39.33>	Alter inante manens vernali cespite pollet
<paul c. 39.34>	Alter ad aethra volans aurea saecla tenet
<paul c. 39.35>	Hoc tibi, care decus, Karolus lacrimabile carmen
<paul c. 39.36>	Edidit ensipotens rex genitorque tuus
<paul c. 39.37>	Ast ego, nate, tibi genetrix regina remitto
<paul c. 39.38>	Hildigarda, meus, basia, dulcis amor
<paul c. 39.39>	Bissenosque prius menses quam volveret annus
<paul c. 39.40>	Gemmula de flore morte repulsa fluit
<paul c. 39.41>	Hoc niveum sacra praeliba munus in ara
<paul c. 39.42>	Iudicis altithroni, virgo Maria, precor
<paul c. 39.43>	O vos christicolae, qui fertis munera templi,
<paul c. 39.44>	Nobiscum matrem corde rogato Iesu,
<paul c. 39.45>	Ut puerum solio dignetur nominis alti
<paul c. 39.46>	Adsociare suis vocibus illa sacris
<paul c. 40.1>	Hoc opus exiguo quod cernis tramite, lector
<paul c. 40.2>	Iam Petrus domini fecit amore sui.
<paul c. 40.3>	Plurima, quae procerum tribuit purganda cilindro,
<paul c. 40.4>	Ordine sunt forsan non bene dicta suo.
<paul c. 40.5>	Te flagito, praecibus, lector, si flecteris ullis
<paul c. 40.6>	Ut dicas clarus: "Petre miselle vale"
<paul c. 40.7>	Omnipotens dominus caeli terraeque creator
<paul c. 40.8>	Lectorem foveat nocte dieque pium
<paul c. 40.9>	Hic sunt prata meis, si credis, plena rosetis
<paul c. 40.10>	Sume rosas manibus, carpe refectus iter
<paul c. 40.11>	Qui cupit, ecce bibat nostro de gurgite limphas
<paul c. 40.12>	Vescaturque cibis me tribuente libri!
<paul c. 40.13>	Desinat infandas mentis servare tenebras
<paul c. 40.14>	Desinat et verbis bella ciere suis
<paul c. 40.15>	Pacificus servet quae textus littera monstrat
<paul c. 40.16>	Rex quoniam Christus pacifer ipse fuit
<paul c. 40.17>	Sumere nam flores si torva fronte superbos
<paul c. 40.18>	De his exspectet, fessus ad ima ruat
<paul c. 40.19>	Iam sit vera salus, iam sit concordia sancta,
<paul c. 40.20>	Iam resonent castris verba beata modis
<paul c. 41.1>	Culmina si regum dudum cecinere poetae,
<paul c. 41.2>	Falsaque pompifero dixerunt carmina gestu,
<paul c. 41.3>	Ut quid famosis splendentia facta triumphis
<paul c. 41.4>	Torporis lateant Karoli sub tegmine regis
<paul c. 41.5>	Quem rex altipotens, caeli terraeque creator
<paul c. 41.6>	Totus ubique deus docuit, nutrivit, ornavit
<paul c. 41.7>	Cui dedit ipse pius merito pollentia regna,
<paul c. 41.8>	Quae genitor tenuit multa pietate gubernans
<paul c. 41.9>	Sed postquam ipse pater rediit per funus in arvum
<paul c. 41.10>	Hic domuit Lango — properans ad proelia — bardos
<paul c. 41.11>	Atque suis animo pedibus submisit herili.
<paul c. 41.12>	Viribus insignis quaerentes iurgia reges
<paul c. 41.13>	Stravit, et infaustos misera de sede potentes
<paul c. 41.14>	Expulit, et iusto nutrit moderamine gentes
<paul c. 41.15>	Quas illi dominus tribuit pietate regendas
<paul c. 41.16>	O rex bellipotens, clemens et mente benigne,
<paul c. 41.17>	Qui pontum, qui rura regis, qui regna gubernas
<paul c. 41.18>	Templorum domini magnus fabricator, et apte
<paul c. 41.19>	Pauperibus largo dispensas plurima dono,
<paul c. 41.20>	Qui rigidas errore diu baptismate gentes
<paul c. 41.21>	Perfundis, placidi mittis ad gaudia regni:
<paul c. 41.22>	Subiectos reficis dulcique lumine vultus
<paul c. 41.23>	Cunctorumque sacro restringis crimina freno,
<paul c. 41.24>	Cuncta gubernanti semper sis firmus amicus
<paul c. 41.25>	Ut qui terreni laetaris culmine regni,
<paul c. 41.26>	Aeterno valeas cum sanctis vivere regno,
<paul c. 41.27>	In quo nulla famis, lacerans nec pestis habetur
<paul c. 41.28>	Nullaque meroris servantur vincula cordis
<paul c. 41.29>	Non dolor aut gemitus, fragilis nec iurgia linguae,
<paul c. 41.30>	Nulla scnectutis metuendae toxica saeva
<paul c. 41.31>	Mortifero poterunt iaculo disperdere quemquam
<paul c. 41.32>	Sed sine fine manens celebratur vita beata,
<paul c. 41.33>	Angelicumque canit productis vocibus agmen
<paul c. 41.34>	Et numquam fessi spoliantur cantibus aptis
<paul c. 41.35>	Sed tamen ut vestrum succendat lampado pectus
<paul c. 41.36>	Verus amor, procerum paucis certamina verbis
<paul c. 41.37>	Dicam, qui regis tenuerunt iussa superni.
<paul c. 41.38>	Noe, quam Moyses descripsit, conditor arcae,
<paul c. 41.39>	Permansit meritis liquidis tunc salvus in undis
<paul c. 41.40>	Samson iratum decoratus crine leonem
<paul c. 41.41>	Intrepidus pergens mauibus discerpit inermis
<paul c. 41.42>	Cum paucis Gedeon currens ad bella triumphans
<paul c. 41.43>	Extitit et somni pigram do pondere gentem
<paul c. 41.44>	Inlesis sociis gladio percussit acuto.
<paul c. 41.45>	David Punicei promtus certamine belli
<paul c. 41.46>	Extinxit pavidum percussa fronte Golian
<paul c. 41.47>	Omnia nec possum tardus miracula Christi
<paul c. 41.48>	Dicere, quae mundo per sanctos fecit amicos
<paul c. 41.49>	Sollicito regnans poteris perpendere sensu
<paul c. 41.50>	Quae tibi laudanda fecit virtute creator
<paul c. 41.51>	Italiae quas terra tenet, quas Gallia gignit
<paul c. 41.52>	Montibus umbriferis nutrit quas Tracia felix
<paul c. 41.53>	India floriferis pascit quas inclyta campis
<paul c. 41.54>	Undisonus perfusus aquis quas parturit orbis
<paul c. 41.55>	Vobis dona ferunt subiecto pectore gentes
<paul c. 41.56>	Vester honor maneat multos tribuente per annos
<paul c. 41.57>	Christo, qui miserum passe sub tempore carnis
<paul c. 41.58>	Pendentem in ligno latronem duxit ad astra,
<paul c. 41.59>	Qui populi duros descendit pellere morbos
<paul c. 41.60>	Frigida qui pedibus calcavit pectora ponti,
<paul c. 41.61>	Vos regnare polo faciat sine fine superno.
<paul c. 42.1>	Carmina mitto Petro, dulci doctoque magistro,
<paul c. 42.2>	Angelbertus ego carmina mitto Petro.
<paul c. 42.3>	Petre magister have, Christus te salvet ubique:
<paul c. 42.4>	Saecula per longa, Petre magister have.
<paul c. 42.5>	Rector ab axe tibi tribuat solatia semper
<paul c. 42.6>	Augeat et vitam rector ab axe tibi.
<paul c. 42.7>	Te regat omnipotens, cunctum qui continet orbem
<paul c. 42.8>	Tegmine perpetuo te regat omnipotens
<paul c. 42.9>	Fundito, queso, preces Carulo pro rege benignas
<paul c. 42.10>	Proque suis cunctis fundito queso preces
<paul c. 42.11>	Sis memor atque pii patris precor Angelramni,
<paul c. 42.12>	Necnon Rigulfi sis memor atquc pii.
<paul c. 42.13>	Tu quoque Petre vale, nati memor esto tuique;
<paul c. 42.14>	Semper in aeternum, tu quoque Petre vale.
<paul c. 42.15>	Quod tibi primus homo flagitatus murmure nati
<paul c. 42.16>	Dixerit, adtende quod tibi primus homo.
<paul c. 42.17>	Fer mea carta meo patri praecincta salutem
<paul c. 43.1>	Rex Carulus Petro, dulci doctoque magistro,
<paul c. 43.2>	Cordis ab affectu carmina mitto libens
<paul c. 43.3>	Gaudia sunt nobis, si sunt tibi dona salutis
<paul c. 43.4>	Et tua prosperitas dulcis et apta mihi es
<paul c. 43.5>	Quamquam te Lacii teneant natalia rura,
<paul c. 43.6>	Nosque favente deo Gallia nostra gerat
<paul c. 43.7>	Est tamen almus amor quem Christus tradidit orbi,
<paul c. 43.8>	Qui te saepe affert cordis ad antra mei.
<paul c. 43.9>	Credo, prius Renus cursum convertet ad Alpes
<paul c. 43.10>	Et Liger et Rodanus ibit uterque simul
<paul c. 43.11>	Ante latex spumis aut tellus fruge carebit
<paul c. 43.12>	Quam mea discedat mens, ab amore tuo.
<paul c. 43.13>	Nam si cuncta tuam circumdent prospera vitam
<paul c. 43.14>	Sic volo, sicque decet, sic mihi recto placet
<paul c. 43.15>	Si tamen adversum quiddam contingat et atrum
<paul c. 43.16>	Displicet hoc nobis, inde paremus opem
<paul c. 43.17>	Pagina vestra meas prepes concurrat ad arcos
<paul c. 43.18>	Quodque opus est vobis nuntiet illa mihi.
<paul c. 43.19>	Sit tibi protector centri regnator et orbis
<paul c. 43.20>	Sis memor et nostri, Petre magister have.
<paul c. 43.21>	At tu sospis have, tu sine fine vale.
<paul c. 44.1>	Carmina ferte mea Anghelramo; dicite patri
<paul c. 44.2>	Verba salutifera, propriis quae misit ab arvis
<paul c. 44.3>	Nomine non meritis Fiducia, cernue presul
<paul c. 44.4>	Qui in ripis fluvii morat at, ubi multa salecta,
<paul c. 44.5>	Nascitur et iuncus, pariter tegumenta corymbi,
<paul c. 44.6>	Qui ranulas gignit squalidas carecta paludis
<paul c. 44.7>	Sat lentus redeo, qui carmina nulla camaenae,
<paul c. 44.8>	Non sceptrum regis fero, nec mantilia lini;
<paul c. 44.9>	Non manibus laticem mitto nec libamina sancta,
<paul c. 44.10>	Nec regum cerno proles nес pocula Bacchi:
<paul c. 44.11>	Sola mihi tales casus Cassandra canebat
<paul c. 44.12>	Tu pius, alme pater, clarescis in ordine vatum
<paul c. 44.13>	Tu florem meriti sequeris ad ardua regna;
<paul c. 44.14>	Me vestrum foveas dictis factisque misellum
<paul c. 44.15>	Portio sit tibi cum iusto Simeone beato!
<paul c. 44.16>	Teudulfus rutilat mire de arte Iuvenci
<paul c. 44.17>	Atque Angelpertus, divini ambo poetae,
<paul c. 44.18>	Quos Flaccus Varro Lucanus Nasoque honorant
<paul c. 44.19>	At genua flectant, regi perstringere plantas
<paul c. 44.20>	Ut memor ipse mei, qui sancta fasce nitescit
<paul c. 44.21>	Me tetigit Carulus dominus de cuspide pinnae:
<paul c. 44.22>	Errore confectus scriptio nostra fuit
<paul c. 45.1>	Credere si velles, cecini de fauce libellos
<paul c. 45.2>	Psalmorum numeros inpar noviesque decenos
<paul c. 45.3>	Quorum virtus erat, nocturna fauce canebam
<paul c. 45.4>	Noctibus ac diebus pro te pulsare tonantem
<paul c. 45.5>	Carmine Davitico, fuerunt mea lumina somno
<paul c. 45.6>	Flectere colla deo, palmas utrasque levare,
<paul c. 45.7>	Ut huius pia gratia vos non deserat umquam
<paul c. 45.8>	Vos regat omnipotens, solus qui imperat orbem
<paul c. 45.9>	Prosperitas, laus, sinceritas tibi, sanete, perennem
<paul c. 45.10>	Adventus vester depellat tristia corda.
<paul c. 46.1>	Multicolor quali specie per nubila fulgit
<paul c. 46.2>	Iris, caerulei cum cingunt aethera nimbi,
<paul c. 46.3>	Vel primum radios cum Titan spargit in orbem
<paul c. 46.4>	Haud alio mirum nitit hoc fulgore tribunal
<paul c. 46.5>	In quo terribilis vultus dominantis et una
<paul c. 46.6>	Sanctorum effigies pulchro sub enigmate vernant
<paul c. 47.1>	O una ante omnes felix pulcherrima virgo,
<paul c. 47.2>	Quae lapsum casto reparasti viscere mundum
<paul c. 47.3>	Posce deum natumque piis quem contines ulnis
<paul c. 47.4>	Salvet ut hanc proprio quaesitam sanguine plebem
<paul c. 48.1>	Adam per lignum mortem deduxit in orbem
<paul c. 48.2>	Per lignum pepulit Christus ab orbe necem
<paul c. 48.3>	Crux tua, Christe potens, his sit protectio saeptis
<paul c. 48.4>	Ne lupus insidians possit adire gregem
<paul c. 48.5>	Crux tua, rex regum Christe, hoc tueatur ovile.
<paul c. 48.6>	Ne leo crudelis carpere possit oves
<paul c. 48.7>	Crux tua, lux lucis, has vallet fulgida caulas
<paul c. 48.8>	Fundere ne serpens dira venena queat
<paul c. 49.1>	Christe, deus mundi, qui lux es clara diesque,
<paul c. 49.2>	Noctis tu tenebras inlustrans detegis atras
<paul c. 49.3>	Lucifer exoriens lumen de lumine profer
<paul c. 49.4>	Vitam dignanter tribuis sine fine beatis
<paul c. 49.5>	Tu nos, omnipotens, clementer, sanete precamur
<paul c. 49.6>	Hostis ab insidiis defendas nocte dieque.
<paul c. 49.7>	Sit nobis in te requies. Tu, conditor alme,
<paul c. 49.8>	Instantem fieri noctem largire quietam
<paul c. 49.9>	Ne gravis impediat mortis caligine somnus
<paul c. 49.10>	Hostis subrepat nobis ne fraude maligna,
<paul c. 49.11>	Ne caro peccando fragilis consentiat illi
<paul c. 49.12>	Nosque reos statuat iusto sub iudice Christo.
<paul c. 49.13>	Gloria magna patri iugiter per secula cuncta,
<paul c. 49.14>	Gloria summa patris nato sit semper in aevum
<paul c. 49.15>	Spiritui amborum pariter sit gloria perpes
<paul c. 49.16>	Gloria seclorum per secula sit trinitati.
<paul c. 50.1>	Hic decus Italiae tegitur Constantius heros
<paul c. 50.2>	Qui patriae tegmen, murus et arma fuit
<paul c. 50.3>	Invictus bello, non fictae pacis amator
<paul c. 50.4>	Confixus plagis, victor ubique tamen
<paul c. 50.5>	Hic mare per medium gentem conpressit euntem
<paul c. 50.6>	Et victis pariter terra negavit opem
<paul c. 50.7>	Sobrius, armipotens, castus, moderamine pollens
<paul c. 50.8>	Primus in ingenio, primus in arma fuit
<paul c. 50.9>	Romanis blando quantum fraglavit amore,
<paul c. 50.10>	Tantum Pannoniis gentibus horror erat
<paul c. 50.11>	Iste sibi et natis bello mercavit honores
<paul c. 50.12>	Munera principibus colla secata dedit
<paul c. 50.13>	Natorum medio pictus pater, anxia mater
<paul c. 50.14>	Quem plangat nescit, stat stupefacta dolens
<paul c. 50.15>	Peius Roma gemit tanto spoliata senatu,
<paul c. 50.16>	Perdidit ornatum, perdidit arma simul
<paul c. 50.17>	Tristes stant acies magno ductore remoto,
<paul c. 50.18>	Cum quo Roma potens, quo sine pressa iacet
<paul c. 50.19>	Hunc tumulum, dux magne, tuum tibi condidit uxor
<paul c. 50.20>	Quae tecum rursus consociata iacet
<paul c. 50.21>	Istud nulla manus temptet violare sepulchrum
<paul c. 50.22>	At, Theodora, tuum, te cupiente, parens
<paul c. 51.1>	Ad perennis vitae fontem et amoena pascua
<paul c. 51.2>	praesul anxio qui corde scandero desiderat
<paul c. 51.3>	talem se per omne tempus curet ut exhibeat
<paul c. 51.4>	Bonus pastor ad commissi ovilis custodiam
<paul c. 51.5>	mente semper circumspecta ardenter invigilat
<paul c. 51.6>	pestifer ne lupus oves fauce mactet inproba.
<paul c. 51.7>	Curis numquam perituris mentem suam occupat
<paul c. 51.8>	sed satagit, gregis sui numerum ut augeat
<paul c. 51.9>	pro quo metuit nec mortis subire discrimina.
<paul c. 51.10>	Dignis semper studiosus occupatur actibus
<paul c. 51.11>	aut sacrarum paginarum lectione pascitur
<paul c. 51.12>	aut cernendo mente deum ad superna ducitur
<paul c. 51.13>	Exit et activae vitae interdum ad spatia,
<paul c. 51.14>	inter cetera et carnis preparat subsidia,
<paul c. 51.15>	inquilinis et externis ne desit quod tribuat
<paul c. 51.16>	Ferculorum alimentis famem pellit carneam
<paul c. 51.17>	mentium suavis verbi depellit inopiam
<paul c. 51.18>	gemina relevans ope miserorum viscera.
<paul c. 51.19>	Gratis, ut preceptor iussit, honorum carismata
<paul c. 51.20>	dignis tribuit, spernendo tripertita munera
<paul c. 51.21>	manus et obsequiorum favorisque retia.
<paul c. 51.22>	Honus esse non honorem sacri gradus culmina
<paul c. 51.23>	mente cernens, perituras refugit dilitias
<paul c. 51.24>	aliorum curam gerens postponendo propriam
<paul c. 51.25>	Iubar solis ut refulgeus noctis fugat tenebras
<paul c. 51.26>	lumine sic verbi lustrat audientum pectora
<paul c. 51.27>	bonus praesul et expellit vitiorum nebulas
<paul c. 51.28>	Karitatis, quod est deus, sic custodit lineam
<paul c. 51.29>	ut potentes et egenos diligat aequaliter
<paul c. 51.30>	et ne minimis se umquam per tumorem preferat
<paul c. 51.31>	Lychnos manibus retentans, id est bona opera,
<paul c. 51.32>	proximis monstrare studet, lumbos super ubera
<paul c. 51.33>	cingit etiam, quod cordis possidet munditiam
<paul c. 51.34>	Malos congruis terrendo corrigit affatibus
<paul c. 51.35>	bonos ad perseverandum blandis mulcet vocibus
<paul c. 51.36>	nova referens de regno, prisca de supplicio.
<paul c. 51.37>	Non cessat precari Christum plebis pro excessibus
<paul c. 51.38>	in vigiliis se ipsum mactans et ieiunio
<paul c. 51.39>	hostia fit viva deo, monet ut apostolus
<paul c. 51.40>	Omnia fit cunctis, gaudet simul cum gaudentibus
<paul c. 51.41>	cum merentibus tristatur, deplorat cum flentibus
<paul c. 51.42>	ceu de propriis sic dolet alienis lapsibus
<paul c. 51.43>	Prudens ut serpens malorum devitat astutiam
<paul c. 51.44>	simplex ut columba nulli rependit malitiam
<paul c. 51.45>	bos est tolerando mala, leo contra vitia.
<paul c. 51.46>	Quinque vol duo suscepta talentorum pondera
<paul c. 51.47>	reportare redemptori satagit duplicia,
<paul c. 51.48>	timens ne exteriores mittatur in tenebras
<paul c. 51.49>	Rationis freno semper sensus regit proprios
<paul c. 51.50>	noxia non aure capit, non cornit luminibus
<paul c. 51.51>	nil olfactu, nil in gustu, nil peccat in aetibus
<paul c. 51.52>	Sicut tuba vocis suae exaltat melodiam
<paul c. 51.53>	populorum sine metu dum cohercet crimina,
<paul c. 51.54>	miscens asperis fomenta tristibusque mitia.
<paul c. 51.55>	Talis quisque praesul iustus cum iudex advenerit
<paul c. 51.56>	quantos hic sermone suo Christo adquisierit
<paul c. 51.57>	praemia pro tantis regni ab ipso accipiet
<paul c. 51.58>	Vos itaque, magni patres, praesules egregii,
<paul c. 51.59>	imitari tales precor ardenter contendite
<paul c. 51.60>	et eorum per exempla sedule gradimini.
<paul c. 51.61>	Xristi domini precepta gestate sub pectore,
<paul c. 51.62>	mundi vana et caduca perfecte deserite,
<paul c. 51.63>	crucem semper baiulantes magistrum sequimini.
<paul c. 51.64>	Ymnis iugiter et psalmis deo laudem pangite,
<paul c. 51.65>	plebem Christi bonis semper exemplis inbuite,
<paul c. 51.66>	linguae numquam claustris vestrae damnentur silentii.
<paul c. 51.67>	Zelum hostis precavete circumspecti undique,
<paul c. 51.68>	"Possedete", dicat iudex iustus ut cum venerit
<paul c. 51.69>	"praeparatum vobis regnum mundi ab origine"
<paul c. 52.1>	Aquarum meis quis det fontem oculis
<paul c. 52.2>	ad deplorandam pastorum amariter
<paul c. 52.3>	reprobam vitam non tenentum tramitem
<paul c. 52.4>	mente supernum
<paul c. 52.5>	Bonus pro suis qui det vitam ovibus
<paul c. 52.6>	vix invenitur pastor his temporibus
<paul c. 52.7>	at mercennariis abundant ovilium
<paul c. 52.8>	septa sacrorum
<paul c. 52.9>	Curis mundanis pastores inserviunt
<paul c. 52.10>	lucrisque cuncti inhiant fugacibus
<paul c. 52.11>	idcirco lupi patet grex dominicus
<paul c. 52.12>	morsibus atris
<paul c. 52.13>	Divinae legis abdita mysteria
<paul c. 52.14>	plebibus Christi non est qui aperiat
<paul c. 52.15>	nec est ieiunis mentibus qui praebeat
<paul c. 52.16>	pabula verbi.
<paul c. 52.17>	En adimpletur quod sagaci spiritu
<paul c. 52.18>	propheta dixit: "Erit sicut populus
<paul c. 52.19>	sic et sacerdos" tempore novissimo
<paul c. 52.20>	cordis egeni.
<paul c. 52.21>	Factum videmus quod divina sonuit
<paul c. 52.22>	vox: vitae nostrae sal infatuatum es
<paul c. 52.23>	quod ne iam foras mittatur timendum es
<paul c. 52.24>	ad nihil aptum
<paul c. 52.25>	Gratis accepta donorum carismata
<paul c. 52.26>	gratis non dantur, expetuntur praemia;
<paul c. 52.27>	nec qua sit ictus timetur sententia
<paul c. 52.28>	Simon iniquus
<paul c. 52.29>	Honores sacros adipisci cupiunt
<paul c. 52.30>	non ut doctrinis erudiant subditos
<paul c. 52.31>	sed ut stipati turmis obsequentium
<paul c. 52.32>	plus venerentur
<paul c. 52.33>	Iuvamen ferre oppressis cum debeant
<paul c. 52.34>	et recreare tribulantum viscera,
<paul c. 52.35>	hos vide premunt, illos magis sauciant
<paul c. 52.36>	fulmine verbi.
<paul c. 52.37>	Karitas vera, quod est donum optimum
<paul c. 52.38>	non est in illis, despiciunt subditos
<paul c. 52.39>	pauperes spernunt, peregrinos respuunt
<paul c. 52.40>	mente tumenti.
<paul c. 52.41>	Lychnos ardentes, ut precepit dominus
<paul c. 52.42>	manu non gestant, ut accendant proximos
<paul c. 52.43>	nec dare laxis curant, heu pro dolor
<paul c. 52.44>	cingula lumbis
<paul c. 52.45>	Mundi repleta iugera sunt messibus
<paul c. 52.46>	messores desunt metendis segetibus
<paul c. 52.47>	mitte per fruges tuos operarios
<paul c. 52.48>	Christe precamur
<paul c. 52.49>	Non est medellam qui praebeat languidis
<paul c. 52.50>	quique elisos vel confractos elevet
<paul c. 52.51>	nisi nos rector corrigas iustissime:
<paul c. 52.52>	nempe perimus
<paul c. 52.53>	Omnes quae suum est pastores quaesitant
<paul c. 52.54>	neglegunt curam gregis et custodiam
<paul c. 52.55>	ideo morbi vis atra et lurida
<paul c. 52.56>	serpit in omnes
<paul c. 52.57>	Pastorum pastor cito iam adveniet
<paul c. 52.58>	quid vos pastores facietis, dicite,
<paul c. 52.59>	commissam gregis qui curam neglegitis
<paul c. 52.60>	vana sequentes
<paul c. 52.61>	Quis terrae datum abscondit in scrobibus
<paul c. 52.62>	talentum, diris mancipatur ignibus
<paul c. 52.63>	cur non timetur ne parva sit illius
<paul c. 52.64>	poena sequaces
<paul c. 52.65>	Resistit nullus obpressori pauperum
<paul c. 52.66>	canes sunt muti et latrare nesciunt
<paul c. 52.67>	nunc sacerdotes, ut librorum veterum
<paul c. 52.68>	dicta loquuntur
<paul c. 52.69>	Si quando forte de scripturis aliquid
<paul c. 52.70>	vel vile narrant vanae laude gloriae,
<paul c. 52.71>	ut extollantur, non ut prosint animae,
<paul c. 52.72>	mente volutant
<paul c. 52.73>	Terra suetis infecunda frugibus
<paul c. 52.74>	hinc non ornatur, non est modus aerum
<paul c. 52.75>	diversis mundus hinc malis obprimitur
<paul c. 52.76>	iam ruiturus
<paul c. 52.77>	Unica patris o prolis altissimi,
<paul c. 52.78>	iam bone pastor miseratus respice,
<paul c. 52.79>	sana contritos et iacentes erige,
<paul c. 52.80>	ne pereamus
<paul c. 52.81>	Extolle nomen sacerdotum, infimis
<paul c. 52.82>	quod volutatur terrae sub negotiis
<paul c. 52.83>	et fac ut tibi famulentur iugiter
<paul c. 52.84>	rector Olympi.
<paul c. 52.85>	Ymnos psalmosque da ut tibi concinant
<paul c. 52.86>	tramitem rectum concede ut teneant
<paul c. 52.87>	nес iam incedant amplius per invia
<paul c. 52.88>	perditionis
<paul c. 52.89>	Zelo benigno tribue ut ardeant
<paul c. 52.90>	curamque sui ovilis ut habeant
<paul c. 52.91>	ut tecum sancta possidere valeant
<paul c. 52.92>	gaudia regni.
<paul c. 53.1>	Sit tibi, sancta phalanx, fecundi ruris ad instar
<paul c. 53.2>	Purgatum pectus divini falce timoris
<paul c. 53.3>	Sint procul urtice, sentes, tribulique maligni,
<paul c. 53.4>	Ut bene proscindi possit de vomere verbi.
<paul c. 53.5>	Quem tamen ante crucis strictim iunctura coartet
<paul c. 53.6>	Ferre et multiplicem parvo de semine messem
<paul c. 53.7>	Explosis paleis luculenta per horrea Christi,
<paul c. 53.8>	Solvanturque  calefacte lampade Phoebi,
<paul c. 53.9>	Ne male durate spernant pia germina glebe;
<paul c. 53.10>	Absint et volucres, quae nata genimina messis
<paul c. 53.11>	Deripiunt rostris, absint predura lapillis
<paul c. 53.12>	Arida  solis cessura calori.
<paul c. 54.1>	Ut queant laxis resonare fibris
<paul c. 54.2>	mira gestorum famuli tuorum
<paul c. 54.3>	solve polluti labii reatum
<paul c. 54.4>	sancte Iohannes
<paul c. 54.5>	Nuntius celso veniens Olympo
<paul c. 54.6>	te patri magnum fore nasciturum
<paul c. 54.7>	numen et vitae seriem gerendae
<paul c. 54.8>	ordine promit
<paul c. 54.9>	Ille promissi dubius superni
<paul c. 54.10>	perdidit promptae modulos loquelae;
<paul c. 54.11>	sed reformasti genitus peremptae
<paul c. 54.12>	organa vocis
<paul c. 54.13>	Ventris abstruso positus cubili,
<paul c. 54.14>	senseras regem thalamo manentem
<paul c. 54.15>	hinc parens nati meritis uterque
<paul c. 54.16>	abdita pandit
<paul c. 54.17>	Antra deserti teneris sub annis
<paul c. 54.18>	civium turmas fugiens petisti,
<paul c. 54.19>	ne levi saltim maculare vitam
<paul c. 54.20>	famine posses
<paul c. 54.21>	Praebuit hirtum tegimen camelus
<paul c. 54.22>	artubus sacris strofium bidentis
<paul c. 54.23>	cui latex haustum, sociata pastum
<paul c. 54.24>	mella locustis
<paul c. 54.25>	Caeteri tantum cecinere vatum
<paul c. 54.26>	corde praesago iubar adfuturum
<paul c. 54.27>	tu quidem mundi scelus auferentem
<paul c. 54.28>	indice prodis
<paul c. 54.29>	Non fuit vasti spatium per orbis
<paul c. 54.30>	sanctior quisquam genitus Iohanne,
<paul c. 54.31>	qui nefas saecli meruit lavantem
<paul c. 54.32>	tingere limphis
<paul c. 54.33>	O nimis felix meritique celsi,
<paul c. 54.34>	nesciens labem nivei pudoris
<paul c. 54.35>	prepotens martyr, heremique cultor
<paul c. 54.36>	maxime vatum
<paul c. 54.37>	Serta ter denis alios coronant
<paul c. 54.38>	aucta crementis, duplicata quosdam
<paul c. 54.39>	trina centeno cumulata fructu
<paul c. 54.40>	te, sacer, ornant
<paul c. 54.41>	Nunc potens nostri meritis opimis
<paul c. 54.42>	pectoris duros lapides repelle
<paul c. 54.43>	asperum planans iter, et reflexos
<paul c. 54.44>	dirige calles
<paul c. 54.45>	Ut pius mundi sator et redemptor
<paul c. 54.46>	mentibus pulsa luvione puris
<paul c. 54.47>	rite dignetur veniens sacratos
<paul c. 54.48>	ponere gressus
<paul c. 54.49>	[Laudibus cives celebrant superni
<paul c. 54.50>	te, deus simplex pariterque trine,
<paul c. 54.51>	supplices ac nos veniam precamur
<paul c. 54.52>	parce redemptis
<paul c. 54.53>	Gloria patri genitaeque proli
<paul c. 54.54>	et tibi, compar utriusque semper
<paul c. 54.55>	spiritus alme deus unus, omni
<paul c. 54.56>	tempore secli.
<paul c. 55.1>	Quis possit amplo famine prepotens
<paul c. 55.2>	digne fateri premia virginis
<paul c. 55.3>	per quam veternae sub laqueo necis
<paul c. 55.4>	orbi retento reddita vita es
<paul c. 55.5>	Haec virga Iesse, virgo puerpera,
<paul c. 55.6>	hortus superno germine consitus
<paul c. 55.7>	signatus alto munere fons sacer
<paul c. 55.8>	mundum beavit viscere caelibi.
<paul c. 55.9>	Hausto maligni primus ut occidit
<paul c. 55.10>	virus celydri terrigenum parens
<paul c. 55.11>	hinc lapsa pestis per genus irrepens
<paul c. 55.12>	cunctum profundo vulnere perculit
<paul c. 55.13>	Rerum misertus sed sator inscia
<paul c. 55.14>	cernens piacli viscera virginis
<paul c. 55.15>	his ferre mortis crimine languido
<paul c. 55.16>	mandat salutis gaudia seculo.
<paul c. 55.17>	Missus ab astris Gabrihel in nube
<paul c. 55.18>	aeterna portat nuntia virgini,
<paul c. 55.19>	verbo tumescit latior aethere
<paul c. 55.20>	alvus repente saceula continens
<paul c. 55.21>	Intacta mater virgoque fit parens
<paul c. 55.22>	orbis creator ortus in orbe es
<paul c. 55.23>	hostis pavendi sceptra remota sunt
<paul c. 55.24>	toto refulsit lux nova saeculo.
<paul c. 55.25>	Sic virginalis vincula permanent
<paul c. 55.26>	prodit pudoris dum thalamo potens
<paul c. 55.27>	mansere clausae artius ut fores
<paul c. 55.28>	intrante deo quas sera vinxerat
<paul c. 55.29>	Hoc signat aedis ianua non patens
<paul c. 55.30>	quam celsa vatis visio prodidit
<paul c. 55.31>	soli tremendo pervia principi
<paul c. 55.32>	mansura nempe clausa perhenniter
<paul c. 55.33>	Sit trinitati gloria unicae,
<paul c. 55.34>	virtus, potestas, summa potentia
<paul c. 55.35>	regnum retentans quae deus unus es
<paul c. 55.36>	per cuncta semper saecula saeculi.
<paul c. 56.1>	Perspicua clarum nimium cum fama per aevum
<paul c. 56.2>	Astra simul iunctum pangant te caetibus almis
<paul c. 56.3>	Veridicos, laevita, tuos quis, summe, triumphos
<paul c. 56.4>	Lucifluis, Paule, poterit depromere dictis
<paul c. 56.5>	Ut tua sed lector properans huc noscat et hospes
<paul c. 56.6>	Sacrata tumulo requiescere membra sub isto,
<paul c. 56.7>	Laudis, amande, tuae summatim carmine digno
<paul c. 56.8>	Almificos actus dignum est reserare canendo.
<paul c. 56.9>	Eximio dudum Bardorum stemmate gentis
<paul c. 56.10>	Viribus atque armis quae tunc opibusque per orbem
<paul c. 56.11>	Insignis fuerat, sumpsisti generis ortum
<paul c. 56.12>	Tam digna, postquam, nitidos ubi sepe Timabus
<paul c. 56.13>	Amnis habet cursus, genitus tu prole fuisti,
<paul c. 56.14>	Divino instinctu regalis protinus aula
<paul c. 56.15>	Ob decus et lumen patriae te sumpsit alendum
<paul c. 56.16>	Cum tua post ibidem populis et regibus altis
<paul c. 56.17>	Tunc placida cunctis vita studiumque maneret
<paul c. 56.18>	Omnia sophiae caepisti culmina sacrae,
<paul c. 56.19>	Rege monente pio Ratchis, penetrare decenter
<paul c. 56.20>	Plurima captasses digne cum dogmata cuius
<paul c. 56.21>	Resplendens cunctos superis ut Foebus ab astris
<paul c. 56.22>	Arctoas rutilo decorasti lumine gentes
<paul c. 56.23>	Et si iam nimium fluidi cum gloria saecli
<paul c. 56.24>	Condignis ditaret ovans to sedule gazis
<paul c. 56.25>	Lucis ob aeternae vitam sine fine beatam
<paul c. 56.26>	Audacter sprevisti huius devotus honores
<paul c. 56.27>	Regis et inmensi fretus pietate polorum
<paul c. 56.28>	Vernanti huc domino properasti pectore Christo
<paul c. 56.29>	Subdita colla dare Benedicti ad septa beati:
<paul c. 56.30>	Exemplis mox comta tuis ubi contio sacra
<paul c. 56.31>	Tum iubar ut fulgens caepit radiare coruscis
<paul c. 56.32>	In te nam pietas iugiter, dilectio dulcis
<paul c. 56.33>	Nectareus et pacis amor, patientia victrix
<paul c. 56.34>	Simplicitas sollers mimium, concordia summa,
<paul c. 56.35>	Omne simulque bonum semper, venerande, manebat
<paul c. 56.36>	Nunc ideo caeli te gemmea regna retentant
<paul c. 56.37>	Sideream retines pariter per saecla coronam
<paul c. 56.38>	Hoc tibi, posco sacer, gratum sit carmen honoris
<paul c. 56.39>	Hildric en cecini quod lacrimando tuus
<paul c. 56.40>	Quem requiem captare tuis fac queso perennem
<paul c. 56.41>	Sacratis preeibus, semper amande pater
