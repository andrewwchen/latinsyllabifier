<ter. phor. prologue.1> POSTQUAM poeta vetus poetam non potest
<ter. phor. prologue.2> Retrahere ab studio, et transdere hominem in otium,
<ter. phor. prologue.3> Maledictis deterrere ne scribat parat;
<ter. phor. prologue.4> Qui ita dictitat, quas antehae fecit fabulas
<ter. phor. prologue.5> Tenui esse oratione et scriptura levi;
<ter. phor. prologue.6> Quia nusquam insanum scripsit adolescentulum
<ter. phor. prologue.7> Cervam videre fugere, et sectari canes,
<ter. phor. prologue.8> Et eam plorare, orare ut subveniat sibi.
<ter. phor. prologue.9> Quod si intelligeret, olim quum stetit nova,
<ter. phor. prologue.10> Actoris opera magis stetisse quam sua,
<ter. phor. prologue.11> Minus multo audacter quam nunc laedit laederet.
<ter. phor. prologue.12> Nunc si quis est qui hoc dicat, aut sic cogitet;
<ter. phor. prologue.13> Vetus si poeta non lacessisset prior,
<ter. phor. prologue.14> Nullum invenire prologum potuisset novus
<ter. phor. prologue.15> Quem diceret, nisi haberet cui malediceret;
<ter. phor. prologue.16> Is sibi responsum hoc habeat; in medio omnibus
<ter. phor. prologue.17> Palmam esse positam qui artem tractant musicam.
<ter. phor. prologue.18> Ille ad famem hunc ab studio studuit reicere:
<ter. phor. prologue.19> Hic respondere voluit, non lacessere.
<ter. phor. prologue.20> Benedictis si certasset, audisset bene.
<ter. phor. prologue.21> Quod ab ipso allatum est, sibi esse id rellatum putet.
<ter. phor. prologue.22> De illo iam finem faciam dicendi miihi,
<ter. phor. prologue.23> Peccandi quum ipse de se finem non facit:
<ter. phor. prologue.24> Nunc quid velim animum attendite. Apporto novam
<ter. phor. prologue.25> Epidicazomenon qnam vocant comoediam
<ter. phor. prologue.26> Graeci, Latini Phormionem nominant;
<ter. phor. prologue.27> Quia, primas partes qui aget, is erit Phormio
<ter. phor. prologue.28> Parasitus, per quem res agetur maxime,
<ter. phor. prologue.29> Voluntas vestra si ad poetam accesserit.
<ter. phor. prologue.30> Date operam: adeste aequo animo per silentiumr;
<ter. phor. prologue.31> Ne simili utamur fortuna atque usi sumus
<ter. phor. prologue.32> Quum per tumultum noster grex motus loco est;
<ter. phor. prologue.33> Quem actoris virtus nobis restituit locum,
<ter. phor. prologue.34> Bonitasque vestra adiutans atque aequanimitas.
<ter. phor. 1.1.1> Amicus summus meus et popularis Geta
<ter. phor. 1.1.2> Heri ad me venit. Erat ei de ratiuncula
<ter. phor. 1.1.3> Iampridem apud me reliquum pauxillulum
<ter. phor. 1.1.4> Nummorum; id ut conficerem. Confeci: affero.
<ter. phor. 1.1.5> Nam herilem filium eius duxisse audio
<ter. phor. 1.1.6> Uxorem: ei, credo, munus hoc corraditur.
<ter. phor. 1.1.7> Quam inique comparatum est hi qui minus habent
<ter. phor. 1.1.8> Ut semiper aliquid addant divitioribus.
<ter. phor. 1.1.9> Quod ille unciatim vix de demenso suo,
<ter. phor. 1.1.10> Suum defrudans genium, comparsit miser,
<ter. phor. 1.1.11> Id illa universum abripiet, haud existimans
<ter. phor. 1.1.12> Quanto labore partum. Porro autem Geta
<ter. phor. 1.1.13> Ferietur alio munere, ubi hera pepererit;
<ter. phor. 1.1.14> Porro autem alio, ubi erit puero natalis dies;
<ter. phor. 1.1.15> Ubi initiabunt. Omne hoc mater auferet:
<ter. phor. 1.1.16> Puer causa erit mittendi. Sed videon Getam?
<ter. phor. 1.2.1> Si quis me quaeret rufus-- Praesto est; desine.
<ter. phor. 1.2.2> Oh! At ego obviam conabar tibi, Dave. Accipe, hem,
<ter. phor. 1.2.3> Lectum est: conveniet numerus quantum debui.
<ter. phor. 1.2.4> Amo te, et non neglexisse habeo gratiam.
<ter. phor. 1.2.5> Praesertim ut nunc sunt mores. Adeo res redit;
<ter. phor. 1.2.6> Si quis quid reddit, magna habenda est gratia.
<ter. phor. 1.2.7> Sed quid tu es tristis? Egone? neseis quo in metu et
<ter. phor. 1.2.8> Quanto in periclo simus? Quid istuc est?
<ter. phor. 1.2.9> Scies, Modo ut tacere possis. Abi sis, insciens.
<ter. phor. 1.2.10> Cuius tu fidem in pecunia perspexeris,
<ter. phor. 1.2.11> Verere verba ei credere? ubi quid mihi lucri est
<ter. phor. 1.2.12> Te fallere? Ergo ausculta. Hanc operam tibi dico.
<ter. phor. 1.2.13> Senis nostri, Dave, fratrem maiorem Chremem
<ter. phor. 1.2.14> Nostine? Quidni? Quid? eius gnatum Phaedriam?
<ter. phor. 1.2.15> Tamquam te. Evenit senibus ainbobus simul,
<ter. phor. 1.2.16> Iter illi in Lelmnum ut esset, nostro in Ciliciam
<ter. phor. 1.2.16> Ad hospitem antiquum: is senem per epistolas
<ter. phor. 1.2.18> Pellexit, modo non montes auri pollicens.
<ter. phor. 1.2.19> Cui tanta erat res, et supererat? Desinas:
<ter. phor. 1.2.20> Sic est ingeniun. Oh, regem me esse oportuit.
<ter. phor. 1.2.21> Abeuntes ambo hic tum senes, me filiis
<ter. phor. 1.2.22> Relinquunt quasi magistrum. O Geta, provinciam
<ter. phor. 1.2.23> Cepisti duram. Mihi usus venit, hoc scio:
<ter. phor. 1.2.24> Memini relinqui me Deo irato meo.
<ter. phor. 1.2.25> Coepi adversari primo. Quid verbis opus est?
<ter. phor. 1.2.26> Seni fidelis dum sum, scapulas perdidi.
<ter. phor. 1.2.27> Venere in mentem mili istaec; "Namque inscitia est,
<ter. phor. 1.2.28> Adversum stimulum calces?" Coepi iis omnia
<ter. phor. 1.2.29> Facere, obsequi quae vellent.Scisti uti foro.
<ter. phor. 1.2.30> Noster mali nihil quicquam primo. Hic Phaedria
<ter. phor. 1.2.31> Continuo quandam nactus est puellulam
<ter. phor. 1.2.32> Citharistriam: hanc amare coepit perdite.
<ter. phor. 1.2.33> Ea serviebat lenoni impurissimo;
<ter. phor. 1.2.34> Neque quod daretur quicquam: id curarant patres.
<ter. phor. 1.2.35> Restabat aliud nihil nisi oculos pascere,
<ter. phor. 1.2.36> Sectari, in ludum ducere, et reducere.
<ter. phor. 1.2.37> Nos otiosi operam dabamus Phaedriae.
<ter. phor. 1.2.38> In quo haec discebat ludo, exadversum ei loco
<ter. phor. 1.2.39> Tonstrina erat quaedam. Hic solebamus fere
<ter. phor. 1.2.40> Plerumque eam opperiri dum inde iret domum.
<ter. phor. 1.2.41> Interea, dum sedemus illi, intervenit
<ter. phor. 1.2.42> Adolescens quidam lacrimans. Nos mirarier.
<ter. phor. 1.2.43> Rogamus quid sit? "Nunquam aeque," inquit, "ac modo
<ter. phor. 1.2.44> Paupertas mihi onus visum est et miserum et grave.
<ter. phor. 1.2.45> Modo quandam vidi virginem hic viciniae
<ter. phor. 1.2.46> Miseram suam matrem lamentari mortuam.
<ter. phor. 1.2.47> Ea sita erat exadversum: neque illi benevolens
<ter. phor. 1.2.48> Neque notus neque cognatus extra unam aniculam
<ter. phor. 1.2.49> Quisquam aderat qui aciutaret funus. Miseritum est.
<ter. phor. 1.2.50> Virgo ipsa facie egregia." Quid verbis opus est?
<ter. phor. 1.2.51> Commorat omnes nos. Ibi continuo Antipho,
<ter. phor. 1.2.52> "Vultisne eamus visere?" alius, "Censco;
<ter. phor. 1.2.53> Eamus: due nos, sodes." Imus; venimus;
<ter. phor. 1.2.54> Videmus. Virgo pulchra; et quo imagis diceres,
<ter. phor. 1.2.55> Nihil aderat adiumenti ad pulchritudinem.
<ter. phor. 1.2.56> Capillus passus, nudus pes, ipsa horrida,
<ter. phor. 1.2.57> Lacrimae, vestitus turpis; ut, ni vis boni
<ter. phor. 1.2.58> In ipsa inesset forma, haec formam extinguerent.
<ter. phor. 1.2.59> Ille qui illam amabat fidicinam tantummodo,
<ter. phor. 1.2.60> "Satis," inquit, (inquit," "scita est:" noster vero--
<ter. phor. 1.2.61> Iam scio: Amare coepit. Scin quam? Quo evadat vide.
<ter. phor. 1.2.62> Postridie ad anum recta pergit: obsecrat
<ter. phor. 1.2.63> Sibi ut eius faciat copiam. Illa enim se negat;
<ter. phor. 1.2.64> Neque eum aequum facere ait: illam civem esse Atticam,
<ter. phor. 1.2.65> Bonam, bonis prognatam: si uxorem velit,
<ter. phor. 1.2.66> Lege id licere facere; sin aliter, negat.
<ter. phor. 1.2.67> Noster quid ageret nescire; et illam ducere
<ter. phor. 1.2.68> Cupiebat, et metuebat absentem patrem.
<ter. phor. 1.2.69> Non, si redisset, ei pater veniam daret?
<ter. phor. 1.2.70> Ille indotatam virginem atque ignobilem
<ter. phor. 1.2.71> Daret illi? Nunquam faceret. Quid fit denique?
<ter. phor. 1.2.72> Quid fiat? Est parasitus quidam Phormio,
<ter. phor. 1.2.73> Homo confidens; qui illum Di omnes perduint.
<ter. phor. 1.2.74> Quid is fecit? Hoc consilium quod dicam dedit.
<ter. phor. 1.2.75> Lex est, ut orbae qui sunt genere proximi
<ter. phor. 1.2.76> Eis nubant; et illos ducere eadem haec lex iubet.
<ter. phor. 1.2.77> Ego te cognatum dicam, et tibi scribam dicam:
<ter. phor. 1.2.78> Paternum amicum me assimulabo virginis:
<ter. phor. 1.2.79> Ad iudices veniemus. Qui fuerit pater,
<ter. phor. 1.2.80> Quae mater, qui cognata tibi sit, omnia haec
<ter. phor. 1.2.81> Confingam, quod erit mihi bonum atque commodum.
<ter. phor. 1.2.82> Quum tu horum nihil refelles, vincam scilicet.
<ter. phor. 1.2.83> Pater aderit: mihi paratae lites: quid mea?
<ter. phor. 1.2.84> Illa quidem nostra erit." Iocularem audaciam!
<ter. phor. 1.2.85> Persuasum est homini; factum est; ventum est; vincimur:
<ter. phor. 1.2.86> Duxit. Quid narras? Hoc quod audis.
<ter. phor. 1.2.87> O Geta, Quid te futurum est? Nescio hercle: unum hoc scio;
<ter. phor. 1.2.88> Quod fors feret feremus aequo animo.
<ter. phor. 1.2.89> Placet. Hem, istuc viri est officium.In me omnis spes mihi est.
<ter. phor. 1.2.90> Laudo. Ad precatorem adeam credo, qui mihi
<ter. phor. 1.2.91> Sic oret; "Nunc amitte, quaeso, hunc: caeterum
<ter. phor. 1.2.92> Posthac, si quicquam, nihil precor;" tantummodo
<ter. phor. 1.2.93> Non addat: "Ubi ego hinc abiero, vel occidito."
<ter. phor. 1.2.94> Quid paedagogus ille, qui citharistriam?
<ter. phor. 1.2.95> Quid rei gerit? Sic tenuiter. Non multum habet
<ter. phor. 1.2.96> Quod det fortasse. Immo nihil nisi spem meram.
<ter. phor. 1.2.97> Pater eius rediit an non.? Nondum. Quid? senem
<ter. phor. 1.2.98> Quoad exspectatis vestrum? Non certum scio;
<ter. phor. 1.2.99> Sed epistolam ab eo allatam esse audivi modo,
<ter. phor. 1.2.100> Et ad portitores csse delatam: hanc petam.
<ter. phor. 1.2.101> Numnquid, Geta, aliud me vis?
<ter. phor. 1.2.102> Ut bene sit tibi.
<ter. phor. 1.2.103> Puer, hens. Nemone huc prodit? Cape, da hoc Dorcio.
<ter. phor. 1.3.1> Adeon rem redisse ut qui mihi consultum optime velit esse,
<ter. phor. 1.3.2> Phaedria, patrem ut extimescam, ubi in mentem eius adventi venit?
<ter. phor. 1.3.3> Quod ni fuissem incogitans, ita eum exspectarem ut par fuit.
<ter. phor. 1.3.4> Quid istuc est?
<ter. phor. 1.3.5> Rogitas, qui tam audacis facinoris mihi conscius sis?
<ter. phor. 1.3.5> Quod utinam ne Phormioni id suadere in mentem incidisset,
<ter. phor. 1.3.6> Neu me cupidum eo impulisset, quod mihi principium est mali.
<ter. phor. 1.3.7> Non potitus essem: fuisset tum illos mihi aegre aliquot dies:
<ter. phor. 1.3.8> At non quotidiana cura haec angeret animum. Audio.
<ter. phor. 1.3.9> Dum exspecto quam mox veniat qui adimat hanc mihi consuetudinem.
<ter. phor. 1.3.10> Aliis quia defit quod amant aegre est: tibi quia superest dolet.
<ter. phor. 1.3.11> Amore abundas, Antipho.
<ter. phor. 1.3.12> Nam tua quidem hercle certo vita haec expetenda optandaque est.
<ter. phor. 1.3.13> Ita me Di bene ament ut mihi liceat tam diu quod amo frui;
<ter. phor. 1.3.14> Iam depecisci morte cupio: tu coniicito caetera;
<ter. phor. 1.3.15> Quid ego ex hac inopia nunc capiam, et quid tu ex hac copia;
<ter. phor. 1.3.16> Ut ne addam quod sine sumtu ingenuam liberalem nactus es;
<ter. phor. 1.3.17> Quod habes, ita ut voluisti, uxorem sine mala fama palam;
<ter. phor. 1.3.18> Beatus ni unum hoc desit, animus qui modeste istaec ferat.
<ter. phor. 1.3.19> Et si tibi res sit cum eo lenone quocum mihi est, tum sentias.
<ter. phor. 1.3.20> Ita plerique ingenio sumus omnes: nostri nosmet poenitet.
<ter. phor. 1.3.21> At tu mihi contra nunc videre fortunatus, Phaedria,
<ter. phor. 1.3.22> Cui de integro est potestas etiam consulendi quid velis;
<ter. phor. 1.3.23> Retinere, amare, amittere. Ego in eumn incidi infelix locum
<ter. phor. 1.3.24> Ut neque mihi eius sit amittendi nec retinendi copia.
<ter. phor. 1.3.25> Sed quid hoc est? videone ego Getam currentem huc advenire?
<ter. phor. 1.3.26> Is est ipsus: hei timeo miser quam hic nunc mihi nuntiet rem.
<ter. phor. 1.4.1> Nullus es, Geta, nisi iam aliquod tibi consilium celere repperis:
<ter. phor. 1.4.2> Ita nunc imparatum subito tanta te impendent mala,
<ter. phor. 1.4.3> Quae neque uti devitem scio, neque quo modo me inde extraham:
<ter. phor. 1.4.5> Nam non potest celari nostra diutius iam audacia. Quidnam ille commotus venit?
<ter. phor. 1.4.6> Tum temporis mihi punctum ad hanc rem est. Herus adest.
<ter. phor. 1.4.7> Quid istuc mali est? Quod quum audierit, quod eius remedium inveniann iracundiae?
<ter. phor. 1.4.8> Loquarne? incendam: taceam? instigem: purgem me? laterem lavem.
<ter. phor. 1.4.9> Eheu me miserum: quum mihi paveo, tum Antipho me excruciat animi:
<ter. phor. 1.4.10> Eius me miseret: ei nunc timeo: is nunc me retinet; nam absque eo esset,
<ter. phor. 1.4.11> Recte ego mihi vidissem, et senis essem ultus iracundiam:
<ter. phor. 1.4.12> Aliquid convasassem, atque hinc me protinam coniicerm in pedes.
<ter. phor. 1.4.13> Quam hic fugam aut furtum parat?
<ter. phor. 1.4.14> Sed ubi Antiphonem reperiam? aut qua quaerere insistam via?
<ter. phor. 1.4.15> Te nominat. Nescio quod magnum hoc nuntio exspecto malum.
<ter. phor. 1.4.16> Ah, sanusne es? Domum ire pergam: ibi plurimum est.
<ter. phor. 1.4.17> Revocemus hominem. Sta ilico. Hem, Satis pro imperio, quisquis es.
<ter. phor. 1.4.18> Geta.Ipse est quem volui obviam.
<ter. phor. 1.4.19> Cedo quid portas, obsecro? atque id, si potes, verbo expedi.
<ter. phor. 1.4.20> Faciam. Eloquere. Modo apud portum-- Meumne?-- Intellexti.
<ter. phor. 1.4.21> Occidi. Hem. Quid agam? Quid ais? Huius patrem vidisse me, patruum tuum.
<ter. phor. 1.4.22> Nam quod ego huic nunc subito exitio remedium inveniam miser?
<ter. phor. 1.4.23> Quod si eo meae fortunae redeunt, Phanium, abs te ut distrahar,
<ter. phor. 1.4.24> Nulla est mihi vita expetenda.Ergo istaec quum ita sint, Antipho,
<ter. phor. 1.4.25> Tanto magis te advigilare aequum est. Fortes fortuna adiuvat.
<ter. phor. 1.4.26> Non sum apud me. Atqui opus est nunc quummaxime ut sis, Antipho;
<ter. phor. 1.4.27> Nam si senserit te timidum pater esse, arbitrabitur
<ter. phor. 1.4.28> Commeruisse culpam. Hoc verum est. Non possum immutarier.
<ter. phor. 1.4.29> Quid faceres, si gravius aliud tibi nunc faciendum foret?
<ter. phor. 1.4.30> Quum hoc non possum, illud minus possem. Hoc nihil est, Phaedria: ilicet.
<ter. phor. 1.4.31> Quid hic conterimus operam frustra? Quin abeo?
<ter. phor. 1.4.32> Et quidem ego. Obsecro: Quid si assimulo? satin est?
<ter. phor. 1.4.33> Garris. Vultum contemplamini: hem, Satin sic est? Non.
<ter. phor. 1.4.34> Quid si sic? Propemodum. Quid si sic? Sat est. Hem, istuc serva; et verbum verbo, par pari ut respondeas,
<ter. phor. 1.4.35> Ne te iratus suis saevidicis dictis protelet. Scio.
<ter. phor. 1.4.36> Vi coactum te esse invitum, lege, iudicio: tenes?
<ter. phor. 1.4.37> Sed quis hic est senex quem video in ultima platea?
<ter. phor. 1.4.38> Ipsus est: Non possum adesse. Ah, quid agis? quo abis, Antipho?
<ter. phor. 1.4.39> Mane, inquam. Egomet me novi et peccatum meumr:
<ter. phor. 1.4.40> Vobis commendo Phanium et vitam meam.
<ter. phor. 1.4.41> Geta, quid nunc fiet? Tu iam lites audies:
<ter. phor. 1.4.42> Ego plectar pendens, nisi quid me fefellerit.
<ter. phor. 1.4.43> Sed quod modo hic nos Antiphonem monuimus
<ter. phor. 1.4.44> Id nosmet ipsos facere oportet, Phaedria.
<ter. phor. 1.4.45> Aufer mihi "oportet:" quin tu quod faciam impera.
<ter. phor. 1.4.46> Meministine olim ut fuerit vestra oratio
<ter. phor. 1.4.47> In re incipienda ad defendendam noxiam;
<ter. phor. 1.4.48> Iustam illam causam, facilem, vincibilem, optimam?
<ter. phor. 1.4.49> Memini. Hem, nunc ipsa est opus ea, aut, si quid potest,
<ter. phor. 1.4.50> Meliore et callidiore.
<ter. phor. 1.4.51> Eiet sedulo.
<ter. phor. 1.4.52> Nunc prior adito tu: ego in subsidiis hic ero
<ter. phor. 1.4.53> Succenturiatus, si quid deficias.
<ter. phor. 1.4.54> Age.
<ter. phor. 2.1.1> Itane tandem uxorem duxit Antipho iniussu meo?
<ter. phor. 2.1.2> Nec meum imperium, ac mitto imperium, non simultatem meam
<ter. phor. 2.1.3> Revereri saltem? non pudere? O facinus audax! o Geta
<ter. phor. 2.1.4> Monitor! Vix tandem. Quid mihi dicent, aut quam causam reperient,
<ter. phor. 2.1.5> Demiror. Atqui repperi iam: aliud cura.
<ter. phor. 2.1.6> Anne hoc dicet mihi, "Invitus feci: lex coegit?" Audio. Fateor.
<ter. phor. 2.1.7> Places. Verum scientem, tacitum, causam tradere adversariis;
<ter. phor. 2.1.8> Etiamne id lex coegit? Illud durum. Ego expediam: sine.
<ter. phor. 2.1.9> Incertum est quid agam, quia praeter spem atque incredibile hoc mihi obtigit:
<ter. phor. 2.1.10> Ita sum irritatus animum ut nequeam ad cogitandum instituere:
<ter. phor. 2.1.11> Quamobrem omnes, quum secundae res sunt maxime, tum maxime
<ter. phor. 2.1.12> Meditari secum oportet quo pacto adversam aerumnam ferant;
<ter. phor. 2.1.13> Pericla, damna, exilia! Peregre rediens semper cogitet
<ter. phor. 2.1.14> Aut filii peccatum, aut uxoris mortem, aut morbum filiae;
<ter. phor. 2.1.15> Communia esse haec; nequid horum unquam accidat animo novum:
<ter. phor. 2.1.16> Quicquid praeter spem eveniat omne id deputare esse in lucro.
<ter. phor. 2.1.17> Phaedria, incredibile est quantum herum anteco sapientia.
<ter. phor. 2.1.18> Meditata mihi sunt omnia mea incommoda, herus si redierit:
<ter. phor. 2.1.19> Molendum usque in pistrino; vapulandum; habendae compedes;
<ter. phor. 2.1.20> Opus ruri faciendum: horum nihil quicquam accidet animo novum.
<ter. phor. 2.1.21> Quicquid praeter spem eveniet, omne id deputabo esse in lucro.
<ter. phor. 2.1.22> Sed quid cessas hominem adire, et blande in principio alloqui?
<ter. phor. 2.1.23> Phaedriam mei fratris video filium mihi ire obviam.
<ter. phor. 2.1.24> Mi patrue, salve. Salve: sed ubi est Antipho?
<ter. phor. 2.1.25> Salvum advenire-- Credo: hoc responde mihi.
<ter. phor. 2.1.26> Valet: hic est: sed satin omnia ex sententia?
<ter. phor. 2.1.27> Vellem quidem. Quid istuc? Rogitas, Phaedria?
<ter. phor. 2.1.28> Bonas, me absente, hic confecistis nuptias.
<ter. phor. 2.1.29> Eho, an id succenses nunc illi? O. artificem probum.
<ter. phor. 2.1.30> Egone illi non succenseam? Ipsum gestio
<ter. phor. 2.1.31> Dari mihi in conspectum, nunc sua culpa ut sciat
<ter. phor. 2.1.32> Lenem patrem illum factum me esse acerrimum.
<ter. phor. 2.1.33> Atqui nihil fecit, patrue, quod succenseas.
<ter. phor. 2.1.34> Ecce autem similia omnia; omnes congruunt;
<ter. phor. 2.1.35> Unum cognoris, omnes noris. Haud ita est.
<ter. phor. 2.1.36> Hic in noxa est: ille ad defendendam causam adest.
<ter. phor. 2.1.37> Quum ille est, praesto hic est: tradunt operas mutuas.
<ter. phor. 2.1.38> Probe horum facta imprudens depinxit senex.
<ter. phor. 2.1.39> Nam ni haec ita essent, cum illo haud stares, Phaedria.
<ter. phor. 2.1.40> Si est, patrue, culpam ut Antipho in se admiserit,
<ter. phor. 2.1.41> Ex qua re minus rei foret aut famae temperans;
<ter. phor. 2.1.42> Non causam dico quin quod meritus sit ferat.
<ter. phor. 2.1.43> Sed si quis forte, malitia fretus sua,
<ter. phor. 2.1.44> Insidias nostrae fecit adolescentiae,
<ter. phor. 2.1.45> Ac vicit; nostrane ea culpa est an iudicum,
<ter. phor. 2.1.46> Qui saepe propter invidiam adimunt diviti,
<ter. phor. 2.1.47> Aut propter misericordiam addunt pauperi?
<ter. phor. 2.1.48> Ni nossem causam, crederem vera hunc loqui.
<ter. phor. 2.1.49> An quisquam iudex est qui possit noscere
<ter. phor. 2.1.50> Tua iusta, ubi tute verbum non respondeas,
<ter. phor. 2.1.51> Ita ut ille fecit? Functus adolescentuli est
<ter. phor. 2.1.52> Officium liberalis. Postquam ad iudices
<ter. phor. 2.1.53> Ventura est, non potuit cogitata proloqui:
<ter. phor. 2.1.54> Ita eum tum timidum ibi obstupefecit pudor.
<ter. phor. 2.1.55> Laudo hunc; sed cesso adire quamprimum senem?
<ter. phor. 2.1.56> Here, salve: salvum te advenisse gaudeo.
<ter. phor. 2.1.57> Oh, Bone custos, salve, columen vero familiar,
<ter. phor. 2.1.58> Cui commendavi filium hinc abiens meum.
<ter. phor. 2.1.59> Iam dudum te omnes nos accusare audio
<ter. phor. 2.1.60> Immerito, et me horunc omnium immeritissimo.
<ter. phor. 2.1.61> Nam quid me in hac re facere voluisti tibi?
<ter. phor. 2.1.62> Servum hominem causam orare leges non sinunt:
<ter. phor. 2.1.63> Neque testimoni dictio est. Mitto omnia.
<ter. phor. 2.1.64> Addo istuc; imprudens timuit adolescens: sino.
<ter. phor. 2.1.65> Tu servus: verum, si cognata est maxime,
<ter. phor. 2.1.66> Non fuit necesse habere: sed, id quod lex iubet,
<ter. phor. 2.1.67> Dotem daretis; quæreret alium virum.
<ter. phor. 2.1.68> Qua ratione inopem potius ducebat domum?
<ter. phor. 2.1.69> Non ratio, verum argentum deerat.
<ter. phor. 2.1.70> Sumeret Alicunde. Alicunde? nihil est dictu facilius.
<ter. phor. 2.1.71> Postremo, si nullo alio pacto, foenore.
<ter. phor. 2.1.72> Hui, dixti pulchre: siquidem quisquam crederet
<ter. phor. 2.1.73> Te vivo. Non, non sic futurum est: non potest.
<ter. phor. 2.1.74> Egone illam cum illo ut patiar nuptam unum diem?
<ter. phor. 2.1.75> Nihil suave meritum est. Hominem commonstrarier
<ter. phor. 2.1.76> Mihi istum volo, aut ubi habitet demonstrarier.
<ter. phor. 2.1.77> Nempe Phormionem? Istum patronum mulieris.
<ter. phor. 2.1.78> Iam faxo hic aderit. Antipho ubi nunc est? Foris.
<ter. phor. 2.1.79> Abi, Phaedria: eum require atque adduce huc.
<ter. phor. 2.1.80> Eo Recta via equidem illuc. Nempe ad Pamphilam.
<ter. phor. 2.1.81> At ego Deos Penates hinc salutatum domum
<ter. phor. 2.1.82> Devertar; inde ibo ad forum, atque aliquot mihi
<ter. phor. 2.1.83> Amicos advocabo ad hanc rem qui assient,
<ter. phor. 2.1.84> Ut ne imparatus sim, si adveniat Phormio.
<ter. phor. 2.2.1> ITANE patris ais conspectum veritum hinc abisse?
<ter. phor. 2.2.2> Admodum. Phanium relictam solam? Sic. Et iratum senem?
<ter. phor. 2.2.3> Oppido. Ad te summa solum, Phormio, rerum redit.
<ter. phor. 2.2.4> Tute hoc intristi: tibi omne est exedendum. Accingere.
<ter. phor. 2.2.5> Obsecro te-- Si rogabit? In te spes est-- Eccere.
<ter. phor. 2.2.6> Quid si reddet? Tu impulisti-- Sic opinor.Subveni.
<ter. phor. 2.2.7> Cedo senem: iam instructa sunt mihi in corde consilia omnia.
<ter. phor. 2.2.8> Quid ages? Quid vis nisi uti maneat Phanium, atque ex crimine hoc
<ter. phor. 2.2.9> Antiphonem eripiam, atque in me omnem iram derivem senis?
<ter. phor. 2.2.10> O vir fortis, atque amicus. Verum hoc saepe, Phormio,
<ter. phor. 2.2.11> Vereor, ne istaec fortitudo in nervum erumpat denique.
<ter. phor. 2.2.12> Ah, Non ita est: factum est periclum: iam pedum visa est via.
<ter. phor. 2.2.13> Quot me censes homines iam deverberasse usque ad necem,
<ter. phor. 2.2.14> Hospites, tun cives? quo magis novi, tanto saepius.
<ter. phor. 2.2.15> Cedodum, en unquam iniuriarum audisti mihi scriptam dicam?
<ter. phor. 2.2.16> Qui istuc?
<ter. phor. 2.2.17> Quia non rete accipitri tenditur neque miluo,
<ter. phor. 2.2.18> Qui male faciunt nobis: illis qui nihil faciunt tenditur.
<ter. phor. 2.2.19> Quia enim in illis fructus est; in illis opera luditur.
<ter. phor. 2.2.19> Aliis aliunde est periclum unde aliquid abradi potest:
<ter. phor. 2.2.20> Mihi sciunt nihil esse. Dices, "Ducent damnatum domum:"
<ter. phor. 2.2.21> Alere nolunt hominem edacem; et sapiunt, mea quidem sententia,
<ter. phor. 2.2.22> Pro maleficio si beneficium summum nolunt reddere.
<ter. phor. 2.2.23> Non potest satis pro merito ab illo tibi referri gratia.
<ter. phor. 2.2.24> Immo enim nemo satis pro merito gratiam regi refert.
<ter. phor. 2.2.25> Tene asymbolum venire, unctum atque lautum e balneis,
<ter. phor. 2.2.26> Otiosum ab animo, quum ille et cura et sumtu absumitur
<ter. phor. 2.2.27> Dum tibi sit quod placeat; ille ringitur, tu rideas;
<ter. phor. 2.2.28> Prior bibas, prior decumbas; coena dubia apponitur.
<ter. phor. 2.2.29> Quid istuc verbi est?
<ter. phor. 2.2.30> Ubi tu dubites quid sumas potissimum.
<ter. phor. 2.2.31> Haec cum rationem ineas quam sint suavia et quam cara sint,
<ter. phor. 2.2.32> Ea qui praebet non tu hunc habeas plane praesentem Deum?
<ter. phor. 2.2.33> Senex adest: vide quid agas: prima coitio est acerrima.
<ter. phor. 2.2.34> Si eam sustinueris, postilla iam, ut libet, ludas licet.
<ter. phor. 2.3.1> En unquam cuiquam contumeliosius
<ter. phor. 2.3.2> Audistis factam iniuriam quam haec est mihi?
<ter. phor. 2.3.3> Adeste, quaeso. Iratus est. Quin tu hoc age: st!
<ter. phor. 2.3.4> Iam ego hunc agitabo. Pro Deum immortalium!
<ter. phor. 2.3.5> Negat Phanium esse hanc sibi cognatam Demipho?
<ter. phor. 2.3.6> Hanc Demipho negat esse cognatam?Negat.
<ter. phor. 2.3.7> Neque eius patrem se scire qui fuerit?
<ter. phor. 2.3.8> Negat. Ipsum esse opinor de quo agebam. Sequimini.
<ter. phor. 2.3.9> Nec Stilphonem ipsum scire qui fuerit? Negat.
<ter. phor. 2.3.10> Quia egens relicta est misera, ignoratur parens,
<ter. phor. 2.3.11> Negligitur ipsa: vide avaritia quid facit.
<ter. phor. 2.3.12> Si herum insimulabis avaritiae, male audies.
<ter. phor. 2.3.13> O audaciam! etiam me ultro accusatum advenit?
<ter. phor. 2.3.14> Nam iam adolescenti nihil est quod succenseam,
<ter. phor. 2.3.15> Si ilium minus norat: quippe homo iam grandior,
<ter. phor. 2.3.16> Pauper, cui opera vita erat, ruri fere
<ter. phor. 2.3.17> Se continebat: ibi agrum de nostro patre
<ter. phor. 2.3.18> Colendum habebat. Saepe interea mihi senex
<ter. phor. 2.3.19> Narrabat se hunc negligere cognatum suum:
<ter. phor. 2.3.20> At quem virum! quem ego viderim in vita optimum.
<ter. phor. 2.3.21> Videas te atque ilium ut narras. I in malam crucem.
<ter. phor. 2.3.22> Nam nisi ita eum existimassem, nunquam tam graves
<ter. phor. 2.3.23> Ob hanc inimicitias caperem in vestram familiam,
<ter. phor. 2.3.24> Quam is aspernatur nunc tam illiberaliter.
<ter. phor. 2.3.25> Pergin hero absenti male loqui, impurissime?
<ter. phor. 2.3.26> Dignum autem hoc illo est. Ain tandem, career?
<ter. phor. 2.3.27> Geta. Bonorum extortor, legum contortor.
<ter. phor. 2.3.28> Geta. Responde. Quis homo est? ehem! Tace.
<ter. phor. 2.3.29> Absenti tibi. Te indignas, seque dignas, contumelias
<ter. phor. 2.3.30> Nunquam cessavit dicere hodie. Ohe, desine.
<ter. phor. 2.3.31> Adolescens, primum abs te hoc bona venia peto,
<ter. phor. 2.3.32> Si tibi placere potis est, mihi ut respondeas:
<ter. phor. 2.3.33> Quem amicum tuum ais fuisse istum? explana mihi:
<ter. phor. 2.3.34> Et qui cognatum me sibi esse diceret.
<ter. phor. 2.3.35> Proinde expiscare, quasi non nosses. Nossem?
<ter. phor. 2.3.36> Ita. Ego me nego: tu qui ais redige in memoriam.
<ter. phor. 2.3.37> Eho, tu sobrinum tuum non noras? Enicas: Dic nomen.
<ter. phor. 2.3.38> Nomen? Maxime. Quid nunc taces?
<ter. phor. 2.3.39> Perii hercle: nomen perdidi. Hem, quid ais? Geta.
<ter. phor. 2.3.40> Si meministi id quod olim dictum est, subiice. Hem,
<ter. phor. 2.3.41> Non dico: quasi non noris, tentatum advenis.
<ter. phor. 2.3.42> Egone autem tento? Stilpho. Atque adeo quid mea?
<ter. phor. 2.3.43> Stilpho est. Quem dixti? Stilphonem, inquam, noveras?
<ter. phor. 2.3.44> Neque ego illum noram; neque mihi cognatus fuit
<ter. phor. 2.3.45> Quisquam istoc nomine. Itane? non te horum pudet?
<ter. phor. 2.3.46> At si talentum rem reliquisset decem--
<ter. phor. 2.3.47> Di tibi malefaciant.primus esses memoriter
<ter. phor. 2.3.48> Progeniem vestram usque ab avo atque atavo proferens.
<ter. phor. 2.3.49> Ita ut dicis: ego tum si advenissem, qui mihi
<ter. phor. 2.3.50> Cognata ea esset dicererm: itidem tu face.
<ter. phor. 2.3.51> Cedo qui est cognata? Eu, noster, recte. Heus tu, cave.
<ter. phor. 2.3.52> Dilucide expedivi quibus me oportuit
<ter. phor. 2.3.53> Iudicibus: tum, si id falsum fuerat, filius
<ter. phor. 2.3.54> Cur non refellit? Filium narras mihi,
<ter. phor. 2.3.55> Cuius de stultitia dici ut dignum est non potest?
<ter. phor. 2.3.56> At tu qui sapiens es magistratus adi;
<ter. phor. 2.3.57> Iudicium de eadem causa iterum ut reddant tibi;
<ter. phor. 2.3.58> Quandoquidem solus regnas, et soli licet
<ter. phor. 2.3.59> Hic de eadem causa bis iudicium adipiscier.
<ter. phor. 2.3.60> Etsi mihi facta iniuria est, verumtamen
<ter. phor. 2.3.61> Potius quam lites secter, aut quam te audiam,
<ter. phor. 2.3.62> Itidem ut cognata si sit, id quod lex iubet
<ter. phor. 2.3.63> Dotem dare, abduce hanc, minas quinque accipe.
<ter. phor. 2.3.64> Ha, ha, he! homo suavis. Quid est? num iniquum postulo?
<ter. phor. 2.3.65> An ne hoc quidelm adipiscar ego, quod ius publicum est?
<ter. phor. 2.3.66> Itane tandem quæso, item ut meretricem ubi abusus sis,
<ter. phor. 2.3.67> Mercedem dare lex iubet ei atque amittere? An,
<ter. phor. 2.3.68> Ut ne quid turpe civis in se admitteret
<ter. phor. 2.3.69> Propter egestatem, proximo iussa est dari,
<ter. phor. 2.3.70> Ut cum uno aetatem degeret? quod tu vetas.
<ter. phor. 2.3.71> Ita proximo quidem! At nos unde? aut quamobrem--
<ter. phor. 2.3.72> Ohe, Actum, aiunt, ne agas. Non agam? immo haud desinam,
<ter. phor. 2.3.73> Donec perfecero hoc.Ineptis. Sine modo.
<ter. phor. 2.3.74> Postremo tecum nihil rei nobis, Demipho, est.
<ter. phor. 2.3.75> Tuus est damnatus gnatus, non tu; nam tua
<ter. phor. 2.3.76> Præterierat iam ad ducendum aetas. Omnia haec
<ter. phor. 2.3.77> Illum putato quae ego nunc dico dicere;
<ter. phor. 2.3.78> Aut quidem cum uxore hac ipsum prohibebo domo.
<ter. phor. 2.3.79> Iratus est. Tute idem melius feceris.
<ter. phor. 2.3.80> Itane es paratus facere me adversum omnia,
<ter. phor. 2.3.81> Infelix? Metuit hic nos, tametsi sedulo
<ter. phor. 2.3.82> Dissimulat. Bene habent tibi principia.
<ter. phor. 2.3.83> Quin quod est Ferendum fers? tuis dignum factis feceris,
<ter. phor. 2.3.84> Ut amici inter nos simus.Egon tuam expetam
<ter. phor. 2.3.85> Amicitiam? aut te visum aut auditum velim?
<ter. phor. 2.3.86> Si concordabis cum illa, habebis quae tuam
<ter. phor. 2.3.87> Senectutem oblectet; respice aetatem tuam.
<ter. phor. 2.3.88> Te oblectet; tibi habe.> Minue vero iram. Hoc age:
<ter. phor. 2.3.89> Satis iam verborum est: nisi tu properas mulierem
<ter. phor. 2.3.90> Abducere, ego illam eiiciam. Dixi, Phormio.
<ter. phor. 2.3.91> Si tu illam attigeris secus quam dignum est liberam,
<ter. phor. 2.3.92> Dicam tibi impingam grandem: dixi, Demipho.
<ter. phor. 2.3.93> Si quid opus fuerit, heus, domo me.
<ter. phor. 2.3.94> Intelligo.
<ter. phor. 2.4.1> Quanta me cura et sollicitudine afficit
<ter. phor. 2.4.2> Gnatus, qui me et se hisce impedivit nuptiis;
<ter. phor. 2.4.3> Neque mihi in conspectum prodit, ut saltem sciam
<ter. phor. 2.4.4> Quid de hac re dicat, quidve sit sententiae.
<ter. phor. 2.4.5> Abi; vise redieritne iam an nondum domum.
<ter. phor. 2.4.6> Eo. Videtis quo in loco res haec siet.
<ter. phor. 2.4.7> Quid ago? dic, Hegio.Ego Cratinum censeo,
<ter. phor. 2.4.8> Si tibi videtur.> Dic, Cratine. Mene vis? Te.
<ter. phor. 2.4.9> Ego quae in rem tuam sint ea velim facias: mihi
<ter. phor. 2.4.10> Sic hoc videtur. Quod te absente hic filius
<ter. phor. 2.4.11> Egit restitui in integrum aequum est et bonum,
<ter. phor. 2.4.12> Et id impetrabis: dixi. Dic nunc, Hegio.
<ter. phor. 2.4.13> Ego sedulo hunc dixisse credo: verum ita est,
<ter. phor. 2.4.14> Quot homines, tot sententiae; suus cuique mos.
<ter. phor. 2.4.15> Mihi non videtur quod sit factum legibus
<ter. phor. 2.4.16> Rescindi posse; et turpe inceptum est.
<ter. phor. 2.4.17> Dic, Crito. Ego amplius deliberandum censeo:
<ter. phor. 2.4.18> Res magna est. Numquid nos vis? Fecistis probe:
<ter. phor. 2.4.19> Incertior sum multo quam dudum. Negant
<ter. phor. 2.4.20> Redisse.
<ter. phor. 2.4.21> Frater est exspectandus mihi:
<ter. phor. 2.4.22> Is quod mihi dederit de hac re consilium id sequar.
<ter. phor. 2.4.23> Percontatum ibo ad portum, quoad se recipiat.
<ter. phor. 2.4.24> At ego Antiphonem quaeram, ut quae acta hic sint sciat.
<ter. phor. 2.4.25> Sed eccum ipsum video in tempore huc se recipere.
<ter. phor. 3.1.1> Enimvero, Antipho, multimodis cum istoc animo es vituperandus.
<ter. phor. 3.1.2> Itane te hinc abisse et vitam tuam tutandam aliis dedisse?
<ter. phor. 3.1.3> Alios tuam rem credidisti magis quam tete animadversuros?
<ter. phor. 3.1.4> Nam, ut ut erant alia, illi certe quae nunc tibi domi est consuleres,
<ter. phor. 3.1.5> Ne quid propter tuam fidem decepta pateretur mali,
<ter. phor. 3.1.6> Cuius nunc miserae spes opesque sunt in te uno omnes sitae.
<ter. phor. 3.1.7> Equidem, here, nos iam dudum hic te absentem incusamus qui abieris.
<ter. phor. 3.1.8> Te ipsum quaerebam. Sed ea causa nihilo magis defecimus.
<ter. phor. 3.1.9> Loquere, obsecro; quonam in loco sunt res et fortunae meae?
<ter. phor. 3.1.10> Numquid patri subolet? Nihil etiam. Et quid spei porro est?
<ter. phor. 3.1.11> Nescio. Ah. Nisi Phaedria haud cessavit pro te eniti. Nihil fecit novi.
<ter. phor. 3.1.12> Tur Phormio itidem in hac re, ut in aliis, strenuum hominem praebuit.
<ter. phor. 3.1.13> Quid is fecit? Confutavit verbis admodum iratum patrem.
<ter. phor. 3.1.14> Eu, Phormio. Ego quod potui porro. Mi Geta, omnes vos amo.
<ter. phor. 3.1.15> Sic habent principia sese ut dico: adhuc tranquilla res est;
<ter. phor. 3.1.16> Mansurusque patruum pater est, dum huc adveniat. Quid eum? Ut aibat,
<ter. phor. 3.1.17> De eius consilio sese velle facere, quod ad hanc rem attinet.
<ter. phor. 3.1.18> Quantus metus est mihi venire huc salvum nunc patruum, Geta.
<ter. phor. 3.1.19> Nam per eius unam, ut audio, aut vivam aut moriar sententiam.
<ter. phor. 3.1.20> Phaedria tibi adest.
<ter. phor. 3.1.21> Ubinam?
<ter. phor. 3.1.22> Eccum ab sua
<ter. phor. 3.2.1> Dorio, audi, Obsecro. Non audio. Parumper.
<ter. phor. 3.2.2> Quin omitte me. Audi quod dicam.
<ter. phor. 3.2.3> At enim taedet iam audire eadem millies.
<ter. phor. 3.2.4> At nunc dicam quod libenter audias. Loquere, audio.
<ter. phor. 3.2.5> Nequeo te exorare ut maneas triduum hoc? Quo nunc abis?
<ter. phor. 3.2.6> Mirabar si tu mihi quicquam afferres novi.
<ter. phor. 3.2.7> Hei, metuo lenonem ne quid--suo suat capiti.
<ter. phor. 3.2.8> Idem ego metuo. Non mihi credis? Hariolare.Sin fidem do. Fabulae.
<ter. phor. 3.2.9> Foeneratum istuc beneficium tibi pulchre dices. Logi.
<ter. phor. 3.2.10> Crede mihi, gaudebis facto: verum hercle hoc est.
<ter. phor. 3.2.11> Somnia. Experire; non est longum. Cantilenam eandem canis.
<ter. phor. 3.2.12> Tu mihi cognatus, tu parens, tu amicus, tu-- Garri modo.
<ter. phor. 3.2.13> Adeone ingenio esse duro te atque inexorabili
<ter. phor. 3.2.14> Ut neque misericordia neque precibus molliri queas?
<ter. phor. 3.2.15> Adeon te esse incogitantem atque impudentem, Phaedria,
<ter. phor. 3.2.16> Ut phaleratis dictis ducas me, et meam ductes gratiis?
<ter. phor. 3.2.17> Miseritum est. Hei veris vincor. Quam uterque est similis sui.
<ter. phor. 3.2.18> Neque, Antipho alia quum occupatus esset sollicitudine,
<ter. phor. 3.2.19> Tum hoc esse mihi obiectum malum! Ah, quid istuc autem est, Phaedria?
<ter. phor. 3.2.20> O fortunatissime Antipho. Egone? Cui quod amas domi est;
<ter. phor. 3.2.21> Nec cum huiusmodi unquam usus venit ut conflictares malo.
<ter. phor. 3.2.22> Mihin domi est? immo, id quod aiunt, auribus teneo lupum.
<ter. phor. 3.2.23> Nam neque quomodo a me amittam invenio; neque uti retineam scio.
<ter. phor. 3.2.24> Ipsum istuc mihi in hoc est. Heia, ne parum leno sies.
<ter. phor. 3.2.25> Numquid hic confecit? Hicine? quod homo inhumanissimus:
<ter. phor. 3.2.26> Pamphilam meam vendidit. Quid? vendidit? Aine "vendidit?" Vendidit.
<ter. phor. 3.2.27> Quam indignum facinus, ancillam aere emtam suo!
<ter. phor. 3.2.28> Nequeo exorare ut me maneat, et cum illo ut mutet fidem,
<ter. phor. 3.2.29> Triduum hoc, dum id quod est promissum ab amicis argentum aufero.
<ter. phor. 3.2.30> Si tum non dedero, unam praeterea horam ne oppertus sies.
<ter. phor. 3.2.31> Obtundis. Haud longum est id quod orat, Dorio: exoret sine:
<ter. phor. 3.2.32> Idem hoc tibi quod bene promeritus fueris conduplicaverit.
<ter. phor. 3.2.33> Verba istaec sunt. Pamphilamne hac urbe privari sines?
<ter. phor. 3.2.34> Tum praeterea horunc amorem distrahi poterin pati?
<ter. phor. 3.2.35> Neque ego, neque tu. Di tibi omnes id quod es dignus duint.
<ter. phor. 3.2.36> Ego te complures adversum ingenium meum menses tuli
<ter. phor. 3.2.37> Pollicitantem, nihil ferentem, flentem: nunc contra omnia haec,
<ter. phor. 3.2.38> Repperi qui det neque lacrimet; da locum melioribus.
<ter. phor. 3.2.39> Certe hercle, ego si satis commemini, tibi quidem est olim dies
<ter. phor. 3.2.40> Quam ad dares huic praestituta. Factum.
<ter. phor. 3.2.41> Num ego istuc nego? Iam ea praeteriit? Non; verum haec ei antecessit.
<ter. phor. 3.2.42> Non pudet Vanitatis? Minime, dum ob rem. Sterquilinium.Dorio,
<ter. phor. 3.2.43> Itane tandem facere oportet? Sic sum: si placeo, utere.
<ter. phor. 3.2.44> Sicine hunc decipis? Immo enimvero, Antipho, hic me decipit:
<ter. phor. 3.2.45> Nam hic me huiusmodi esse scibat; ego hunc esse aliter credidi.
<ter. phor. 3.2.46> Iste me fefellit; ego isti nihilo sum aliter ac fui.
<ter. phor. 3.2.47> Sed utut haec sunt, tamen hoc faciam: cras mane argentum mihi
<ter. phor. 3.2.48> Miles dare se dixit: si mihi prior tu attuleris, Phaedria,
<ter. phor. 3.2.49> Mea lege utar, ut potior sit qui prior ad dandum est. Vale.
<ter. phor. 3.3.1> Quid faciam? Unde ego nunc tam subito huic argentum inveniam miser,
<ter. phor. 3.3.2> Cui minus nihilo est? quod si hic potuisset nunc exorarier
<ter. phor. 3.3.3> Triduum hoc, promissum fuerat. Itane hunc patiemur, Geta,
<ter. phor. 3.3.4> Fieri miserum, qui me dudum, ut dixti, adiurit comiter,
<ter. phor. 3.3.5> Quin, quum opus est, beneficium rursum ei experiamur reddere?
<ter. phor. 3.3.6> Scio quidem hoc esse aequum. Age ergo, solus servare hunc potes.
<ter. phor. 3.3.7> Quid faciam? Invenias argentum. Cupio; sed id unde edoce.
<ter. phor. 3.3.8> Pater adest hic.Scio; sed quid tum? Ah, dictum sapienti sat est.
<ter. phor. 3.3.9> Itane? Ita. Sane hercle pulchre suades: etiam tu hinc abis?
<ter. phor. 3.3.10> Non triumpho ex nuptiis tuis si nihil nanciscor mali,
<ter. phor. 3.3.11> Ni etiam nunc me huius causa quaerere in maloiubeas crucem?
<ter. phor. 3.3.12> Verum hic dicit. Quid? ego vobis, Geta, alienus sum? Haud puto.
<ter. phor. 3.3.13> Sed parumne est quod omnibus nunc nobis succenset senex,
<ter. phor. 3.3.14> Ni instigemus etiam ut nullus locus relinquatur preci?
<ter. phor. 3.3.15> Alius ab oculis meis illam in ignotum hinc abducet locum? Hem!
<ter. phor. 3.3.16> Tum igitur dum licet dumque adsum loquimini mecum, Antipho;
<ter. phor. 3.3.17> Contemplamini me. Quamobrem? aut quidnam facturus es cedo?
<ter. phor. 3.3.18> Quoquo hinc asportabitur terrarum certum est persequi,
<ter. phor. 3.3.19> Aut perire. Di bene vertant, quod agas; pedetentim tamen.
<ter. phor. 3.3.20> Vide si quid opis potes afferre huic. Si quid? quid?
<ter. phor. 3.3.21> Quaere, obsecro,Ne quid plus minusve faxit quod nos post pigeat, Geta.
<ter. phor. 3.3.22> Quaero. Salvus est, ut opinor; verum enim metuo malum.
<ter. phor. 3.3.23> Noli metuere: una tecum bona mala tolerabimus.
<ter. phor. 3.3.24> Quantum tibi opus est argenti? loquere. Solae triginta minae.
<ter. phor. 3.3.25> Triginta? hui percara est, Phaedria. Istaec vero vilis est.
<ter. phor. 3.3.26> Age, age; inventas reddam. O lepidum! Aufer te hinc. Iam opus est.
<ter. phor. 3.3.27> Iam feres. Sed opus est mihi Phormionem ad hanc rem adiutorem dari.
<ter. phor. 3.3.28> Praesto est: audacissime oneris quidvis impone, et feret. Solus est homo amico amicus.
<ter. phor. 3.3.29> Eamus ergo ad eum ocius.
<ter. phor. 3.3.30> Numquid est quod opera mea vobis opus sit?
<ter. phor. 3.3.31> Nihil: verum abi domum;
<ter. phor. 3.3.32> Et illam miseram, quam ego nunc intus scio esse exanimatam metu,
<ter. phor. 3.3.33> Consolare: Cessas?
<ter. phor. 3.3.34> Nihil est aeque quod faciam libens.
<ter. phor. 3.3.35> Qua via istuc facies?
<ter. phor. 3.3.36> Dicam in itinere: modo te hinc amove.
<ter. phor. 4.1.1> Quid qua profectus causa hinc es Lemnum, Chreme,
<ter. phor. 4.1.2> Adduxtin tecum filiam? Non. Quid ita non?
<ter. phor. 4.1.3> Postquam videt me eius mater esse hic diutius,
<ter. phor. 4.1.4> Simul autem non manebat aetas virginis
<ter. phor. 4.1.5> Neam negligentiam, ipsam cum omni familia
<ter. phor. 4.1.6> Ad me profectam esse aibant. Quid illic tam diu,
<ter. phor. 4.1.7> Quaeso, igitur commorabare, ubi id audiveras?
<ter. phor. 4.1.8> Pol me detinuit morbus. Unlde? aut qui? Rogas?
<ter. phor. 4.1.9> Senectus ipsa est morbus; sed venisse eas
<ter. phor. 4.1.10> Salvas audivi ex nauta qui illas vexerat.
<ter. phor. 4.1.11> Quid gnato obtigerit me absente audistin, Chreme?
<ter. phor. 4.1.12> Quod quidem me factum consili incertum facit;
<ter. phor. 4.1.13> Nam hanc conditionem si cui tulero extrario,
<ter. phor. 4.1.14> Quo pacto aut unde mihi sit dicendum ordine est.
<ter. phor. 4.1.15> Te mihi fidelem ess aeque atque egomet sum mihi
<ter. phor. 4.1.16> Scibam: ille, si me alienus affinem volet,
<ter. phor. 4.1.17> Tacebit dum intercedet familiaritas;
<ter. phor. 4.1.18> Sin spreverit me, plus quam opus est scito sciet:
<ter. phor. 4.1.19> Vereorque ne uxor aliqua hoc resciscat mea;
<ter. phor. 4.1.20> Quod si fit, ut me excutiam atque egrediar domo
<ter. phor. 4.1.21> Id restat; nam ego meorum solus sum meus.
<ter. phor. 4.1.22> Scio ita esse; et istaec mihi res sollicitudini est:
<ter. phor. 4.1.23> Neque defetiscar usque adeo experirier,
<ter. phor. 4.1.24> Donec tibi id quod pollicitus sum effecero.
<ter. phor. 4.2.1> Ego hominem callidiorem vidi neminem
<ter. phor. 4.2.2> Quam Phormionem: venio ad hominem ut dicerem
<ter. phor. 4.2.3> Argentum opus esse, et id quo pacto fieret:
<ter. phor. 4.2.4> Vixdum dimidium dixeram, intellexerat;
<ter. phor. 4.2.5> Gaudebat; me laudabat; quaerebat senem;
<ter. phor. 4.2.6> Dis gratias agebat, tempus sibi dari
<ter. phor. 4.2.7> Ubi Phaedriae esse ostenderet nihilo minus
<ter. phor. 4.2.8> Amicum sese quam Antiphoni: hominem ad forum
<ter. phor. 4.2.9> Iussi operiri; eo me esse adducturum senem.
<ter. phor. 4.2.10> Sed eccum ipsum: quis est ulterior? atat, Phaedriae
<ter. phor. 4.2.11> Pater venit: sed quid pertimui autem, bellua?
<ter. phor. 4.2.12> An quia quos fallam pro uno duo sunt mihi dati?
<ter. phor. 4.2.13> Commodius esse opinor duplici spe utier.
<ter. phor. 4.2.14> Petam hinc unde a primo institui: is si dat, sat est:
<ter. phor. 4.2.15> Si ab eo nihil fiet, tum hunc adoriar hospitem.
<ter. phor. 4.3.1> Exspecto quam mox recipiat huc sese Geta:
<ter. phor. 4.3.2> Sed patruum video cum patre adstantem. Hei mihi,
<ter. phor. 4.3.3> Quam timeo adventus huius quo impellat patrem.
<ter. phor. 4.3.4> Adibo hosce, O noster Chreme. Salve, Geta.
<ter. phor. 4.3.5> Venire salvum volupe est. Credo. Quid agitur?
<ter. phor. 4.3.6> Multa advenienti, ut fit, nova hic compluria.
<ter. phor. 4.3.7> Ita: de Antiphone audistin quae facta?
<ter. phor. 4.3.8> Omnia. Tun dixeras huic? facinus indignum, Chreme,
<ter. phor. 4.3.9> Sic circumiri. Id cum hoc agebam commodum.
<ter. phor. 4.3.10> Nalm hercle ego quoque id quidem agitans mecum sedulo
<ter. phor. 4.3.11> Inveni, opinor, remedium huic rei. Quid, Geta?
<ter. phor. 4.3.12> Quod remedium? Ut abii abs te, fit forte obviam
<ter. phor. 4.3.13> Mihi Phormio. Qui Phormio? Is qui istam. Scio.
<ter. phor. 4.3.14> Visum est mihi ut eius tentarem sententiam.
<ter. phor. 4.3.15> Prendo hominem solum:"Cur non," inquam, "Phormio,
<ter. phor. 4.3.16> Vides inter nos sic haec potius cum bona
<ter. phor. 4.3.17> Ut componantur gratia quam cum mala?
<ter. phor. 4.3.18> Herus liberalis est, et fugitans litium:
<ter. phor. 4.3.19> Nam caeteri quidem hercle amici omnes modo
<ter. phor. 4.3.20> Uno ore auctores fuere ut praecipitem hanc daret."
<ter. phor. 4.3.21> Quid hic coeptat? aut quo evadet hodie?
<ter. phor. 4.3.22> "An legibus Daturum poenas dices, si illam eiecerit?
<ter. phor. 4.3.23> Iam id exploratum est. Heia, sudabis satis,
<ter. phor. 4.3.24> Si cum illo inceptas homine: ea eloquentia est.
<ter. phor. 4.3.25> Verum pone esse victum eum: at tandem tamen
<ter. phor. 4.3.26> Non capitis eius res agitur, sed pecuniae."
<ter. phor. 4.3.27> Postquam hominem his verbis sentio mollirier,
<ter. phor. 4.3.28> "Soli sumus nunc hic," inquam; "eho dic, quid velis dari
<ter. phor. 4.3.29> Tibi in manum, ut herus his desistat litibus;
<ter. phor. 4.3.30> Haec hinc facessat; tu molestus ne sies."
<ter. phor. 4.3.31> Satin illi Di sunt propitii? "Nam sat scio,
<ter. phor. 4.3.32> Si tu aliquam partem aequi bonique dixeris,
<ter. phor. 4.3.33> Ut est ille bonus vir, tria non commutabitis
<ter. phor. 4.3.34> Verba hodie inter vos." Quis te istaec iussit loqui?
<ter. phor. 4.3.35> Immo non potuit melius pervenirier Eo quo nos volumus.
<ter. phor. 4.3.36> Occidi. Perge eloqui. A primo homo insanibat.
<ter. phor. 4.3.37> Cedo, quid postulat? Quid? nimium quantum libuit.
<ter. phor. 4.3.38> Die. Si quis daret Talentum magnum.
<ter. phor. 4.3.39> Immo malum hercle: ut nihil pudet.
<ter. phor. 4.3.40> Quod dixi adeo ei. "Quaeso quid si filiam
<ter. phor. 4.3.41> Suam unicam locaret? parvi retulit
<ter. phor. 4.3.42> Non suscepisse: inventa est quae dotem petat."
<ter. phor. 4.3.43> Ad pauca ut redeam, ac mittam illius ineptias;
<ter. phor. 4.3.44> Haec denique eius fuit postrema oratio:
<ter. phor. 4.3.45> "Ego," inquit, "iam a principio amici filiam,
<ter. phor. 4.3.46> Ita ut acquum fuerat, volui uxorem ducere:
<ter. phor. 4.3.47> Nam mihi veniebat in mentem eius incommodum,
<ter. phor. 4.3.48> In servitutem pauperem ad ditem dari:
<ter. phor. 4.3.49> Sed mihi opus crat, ut aperte tibi nunc fabuler,
<ter. phor. 4.3.50> Aliquantulum quae afferret qui dissolverem
<ter. phor. 4.3.51> Quae debeo; et etiam nunc, si vult Demipho
<ter. phor. 4.3.52> Dare quantum ab hac accipio quae sponsa est mihi,
<ter. phor. 4.3.53> Nullam mihi malim quam istanc, uxorem dari."
<ter. phor. 4.3.54> Utrum stultitia facere ego hunc an malitia
<ter. phor. 4.3.55> Dicam, scientem an imprudentem, incertus sum.
<ter. phor. 4.3.56> Quid si animam debet? "Ager oppositus est pignori,
<ter. phor. 4.3.57> Ob decem minas," inquit. Age, age; iam ducat: dabo.
<ter. phor. 4.3.58> "Aediculae item sunt ob decem alias." Oi! hui!
<ter. phor. 4.3.59> Nimium est. Ne clama: petito hasce a me decem.
<ter. phor. 4.3.60> "Uxori emenda ancillula est: tum pluscula
<ter. phor. 4.3.61> Supellectile opus est: opus est sumtu ad nuptias:
<ter. phor. 4.3.62> His rebus sane pone," inquit, "decem minas."
<ter. phor. 4.3.63> Sexcentas proinde scribito iam mihi dicas.
<ter. phor. 4.3.64> Nihil do: impuratus me ille ut etiam irrideat?
<ter. phor. 4.3.65> Quaeso, ego dabo, quiesce: tu modo filius
<ter. phor. 4.3.66> Fac ut illam ducat nos quam volumus.
<ter. phor. 4.3.67> Hei mihi, Geta, occidisti me tuis fallaciis.
<ter. phor. 4.3.68> Mea causa eiicitur: me hoc est aequum amittere.
<ter. phor. 4.3.69> "Quantum potest me certiorem," inquit, "face;
<ter. phor. 4.3.70> Si illam dant, hanc ut mittam; ne incertus siem;
<ter. phor. 4.3.71> Nam illi mihi dotem iam constituerunt dare."
<ter. phor. 4.3.72> Iam accipiat; illis repudium renuntiet;
<ter. phor. 4.3.73> Hanc ducat. Quae quidem illi res vertat male.
<ter. phor. 4.3.74> Opportune adeo argentum nunc mecum attuli,
<ter. phor. 4.3.75> Fructum quem Lemni uxoris reddunt praedia:
<ter. phor. 4.3.76> Id sumam: uxori tibi opus esse dixero.
<ter. phor. 4.4.1> Geta. Hem.Quid egisti? Emunxi argento senes.
<ter. phor. 4.4.2> Satin est id? Nescio hercle: tantum iussus sum.
<ter. phor. 4.4.3> Eho, verbero, aliud mihi respondes ac rogo?
<ter. phor. 4.4.4> Quid ergo narras? Quid ego narrem? opera tua
<ter. phor. 4.4.5> Ad restim mihi quidem res rediit planissime.
<ter. phor. 4.4.6> Ut te quidem omnes Di, Deaeque, Superi, Inferi,
<ter. phor. 4.4.7> Malis exemplis perdant. Hem, si quid velis,
<ter. phor. 4.4.8> Huic mandes, qui te ad scopulum e tranquillo auferat.
<ter. phor. 4.4.9> Quid minus utibile fuit quam hoc ulcus tangere,
<ter. phor. 4.4.10> Aut nominare uxorem? iniecta est spes patri
<ter. phor. 4.4.11> Posse illam extrudi. Cedo nunc porro, Phormio
<ter. phor. 4.4.12> Dotem si accipiet, uxor ducenda est domum:
<ter. phor. 4.4.13> Quid fiet? Non enim ducet. Novi: caeterum,
<ter. phor. 4.4.14> Quum argentum repetent, nostra causa scilicet
<ter. phor. 4.4.15> In nervum potius ibit. Nihil est, Antipho,
<ter. phor. 4.4.16> Quin male narrando possit depravarier.
<ter. phor. 4.4.17> Tu id quod boni est excerpis; dicis quod mali est.
<ter. phor. 4.4.18> Audi nunc contra iam: si argentum acceperit,
<ter. phor. 4.4.19> Ducenda est uxor, ut ais: concedo tibi.
<ter. phor. 4.4.20> Spatium quidem tandem apparandis nuptiis,
<ter. phor. 4.4.21> Vocandi, sacrificandi dabitur paululum.
<ter. phor. 4.4.22> Interea amici quod polliciti sunt dabunt:
<ter. phor. 4.4.23> Inde istis reddet. Quamobrem? aut quid dicet?
<ter. phor. 4.4.24> Rogas? "Quot res postilla monstra evenerunt mihi!
<ter. phor. 4.4.25> Introiit in aedes ater alienus canis;
<ter. phor. 4.4.26> Anguis per impluvium decidit de tegulis;
<ter. phor. 4.4.27> Gallina cecinit; interdixit hariolus;
<ter. phor. 4.4.28> Haruspex vetuit ante brumam aliquid novi
<ter. phor. 4.4.29> Negoti incipere; quae causa est iustissima."
<ter. phor. 4.4.30> Haec fient.
<ter. phor. 4.4.31> Ut modo fiant.
<ter. phor. 4.4.32> Fient: me vide.
<ter. phor. 4.4.33> Pater exit: abi, die, esse argentum, Phaedriae.
<ter. phor. 4.5.1> Quietus esto, inquam: ego curabo ne quid verborum duit.
<ter. phor. 4.5.2> Hoc temere nunquam amittam ego a me quin mihi testes adhibeam:
<ter. phor. 4.5.3> Cui dem, et quamobrem dem, commemorabo. Ut cautus est, ubi nihil opus est!
<ter. phor. 4.5.4> Atqui ita opus facto est; at matura, dum libido eadem haec manet;
<ter. phor. 4.5.5> Nam, si altera illaec magis instabit, forsitan nos reiciat.
<ter. phor. 4.5.6> Rem ipsam putasti. Duc me ad eum ergo. Non moror. Ubi hoc egeris,
<ter. phor. 4.5.7> Transito ad uxorem meam, ut conveniat hanc prius quam hinc abeat:
<ter. phor. 4.5.8> Dicat nos dare eam Phormioni nuptum, ne succenseat;
<ter. phor. 4.5.9> Et magis esse illum idoneum, qui ipsi sit familiarior;
<ter. phor. 4.5.10> Nos nostro officio nihil digresses esse; quantum is voluerit
<ter. phor. 4.5.11> Datum esse dotis. Quid tua, malum, id refert? Magni, Demipho.
<ter. phor. 4.5.12> Non satis est tuum te officium facere, si non id fama approbat.
<ter. phor. 4.5.13> Volo ipsius quoque voluntate hoc fieri, ne se eiectam praedicet.
<ter. phor. 4.5.14> Idem ego istuc facere possum. Mulier mulieri magis congruit.
<ter. phor. 4.5.15> Rogabo. Ubi illas ego nunc reperire possim cogito.
<ter. phor. 5.1.1> Quid agam? quem mihi amicum inveniam misera? aut quo consilia haec referam? aut
<ter. phor. 5.1.2> Unde mihi auxilium petam?
<ter. phor. 5.1.3> Nam vereor hera ne ob meum suasum indigne iniuria afficiatur:
<ter. phor. 5.1.4> Ita patrem adolescents facta haec tolerare audio violenter.
<ter. phor. 5.1.5> Nam quae haec anus est exanimata, a fratre quae egressa est meo?
<ter. phor. 5.1.6> Quod ut facerem egestas me impulit; quum scirem infirmas nuptias
<ter. phor. 5.1.7> Hasce esse; ut id consulerem, interea vita ut in tuto foret.
<ter. phor. 5.1.8> Certe edepol, nisi me animus fallit, aut parum prospiciunt oculi,
<ter. phor. 5.1.9> Meae nutricem gnatae video. Neque ille investigatur-- Quid ago?
<ter. phor. 5.1.10> Qui est eius pater. Adeo? an maneo, dum ea quake loquitur magis cognosco?
<ter. phor. 5.1.11> Quod si eum nunc reperire possim, nihil est quod verear.
<ter. phor. 5.1.12> Ea est ipsa: Colloquar. Quis hic loquitur? Sophrona.
<ter. phor. 5.1.13> Et meum nomen nominat?Respice ad me. Di, obsecro vos, estne hic Stilpho?Non. Negas?
<ter. phor. 5.1.14> Concede hinc a foribus paululum istorsum, sodes, Sophrona.
<ter. phor. 5.1.15> Ne me istoc posthac nomine appellassis. Quid? non, obsecro, es
<ter. phor. 5.1.16> Quem semper te esse dictitasti? St! Quid has metuis fores?
<ter. phor. 5.1.17> Conclusam hic habeo uxorem saevam: verum istoc de nomine
<ter. phor. 5.1.18> Eo perperam olim dixi ne vos forte imprudentes foris
<ter. phor. 5.1.19> Effutiretis, atque id porro aliqua uxor mea rescisceret.
<ter. phor. 5.1.20> Istoc pol nos te hic invenire miserae nunquam potuimus.
<ter. phor. 5.1.21> Eho, die mihi, quid rei tibi est cum familia hac unde exis?
<ter. phor. 5.1.22> Ubi illae sunt? Miseram me! Hem, quid est? vivuntne? Vivit gnata:
<ter. phor. 5.1.23> Matrem ipsam ex aegritudine miseram mors consecuta est.
<ter. phor. 5.1.24> Male factum. Ego autem quae essem anus deserta, egens, ignota,
<ter. phor. 5.1.25> Ut potui nuptum virginem locavi huic adolescenti
<ter. phor. 5.1.26> Harum qui est dominus aedium. Antiphonine?
<ter. phor. 5.1.27> Hem! illi ipsi. Quid? duasne is uxores habet?
<ter. phor. 5.1.28> Au, obsecro: unam ille quidem hanc solam. Quid illam alteram quae dicitur cognata?
<ter. phor. 5.1.29> Haec ergo est. Quid ais? Composito factum est quomodo hanc amans habere posset
<ter. phor. 5.1.30> Sine dote. Di vestram fidem, quam saepe forte temere
<ter. phor. 5.1.31> Eveniunt quae non audeas optare! Offendi adveniens
<ter. phor. 5.1.32> Quicum volebam, atque ut volebam, collocatam filiam.
<ter. phor. 5.1.33> Quod nos ambo opere maximo dabamus operam ut fieret,
<ter. phor. 5.1.34> Sine nostra cura, maxima sua cura, haec sola fecit.
<ter. phor. 5.1.35> Nunc quid opus facto sit vide. Pater adolescentis venit;
<ter. phor. 5.1.36> Eumque animo iniquo hoc oppido ferre aiunt.
<ter. phor. 5.1.37> Nihil pericli est.
<ter. phor. 5.1.38> Sed per Deos atque homines, meam esse hanc cave resciscat quisquam.
<ter. phor. 5.1.39> Nemo ex me scibit.
<ter. phor. 5.1.40> Sequere me: intus caetera audies.
<ter. phor. 5.2.1> Nostrapte culpa facimus ut malis expediat esse,
<ter. phor. 5.2.2> Dum nimium dici nos bonos studemus et benignos.
<ter. phor. 5.2.3> Ita fugias ne praeter casam, quod aiunt. Nonne id sat erat,
<ter. phor. 5.2.4> Accipere ab illo iniuriam? etiam argentum est ultro obiectum,
<ter. phor. 5.2.5> Ut sit qui vivat dum aliud aliquid flagiti conficiat.
<ter. phor. 5.2.6> Planissime. His nunc praemium est qui recta prava faciunt.
<ter. phor. 5.2.7> Verissime. Ut stultissime quidem illi rem gesserimus.
<ter. phor. 5.2.8> Modo ut hoc consilio possiet discedi ut istam ducat.
<ter. phor. 5.2.9> Etiamne id dubium est? Haud scio hercle, ut homo est, an mutet animum.
<ter. phor. 5.2.10> Hem, mutet autem? Nescio: verum "si forte" dico.
<ter. phor. 5.2.11> Ita faciam, ut frater censuit, ut uxorem huc eius adducam,
<ter. phor. 5.2.12> Cum ista ut loquatur: tu, Geta, abi prae; nuntia hanc venturam.
<ter. phor. 5.2.13> Argentum inventum est Phaedriae: de iurgio siletur.
<ter. phor. 5.2.14> Provisum est ne in praesentia haec hinc abeat: quid nunc porro?
<ter. phor. 5.2.15> Quid fict? in eodem luto haesitas: versura solves,
<ter. phor. 5.2.16> Geta. Praesens quod fuerat malum in diem abiit: plagae crescunt,
<ter. phor. 5.2.17> Nisi prospicis. Nunc hinc domum ibo, ac Phanium edocebo
<ter. phor. 5.2.18> Ne quid vereatur Phormionem aut eius orationem.
<ter. phor. 5.3.1> Agedum, ut soles, Nausistrata, fac illa ut placetur nobis;
<ter. phor. 5.3.2> Ut sua voluntate id quod est faciendum faciat. Faciam.
<ter. phor. 5.3.3> Pariter nunc opera me adiuvas ac re dudum opitulata es.
<ter. phor. 5.3.4> Factum volo; at pol minus queo viri culpa quam me dignum est.
<ter. phor. 5.3.5> Quid autem? Quia pol mei patris bene parta indiligenter
<ter. phor. 5.3.6> Tutatur; nam ex his praediis talenta argenti bina
<ter. phor. 5.3.7> Statim capiebat. Vir viro quid praestat! Binan quaeso?
<ter. phor. 5.3.8> Ac rebus vilioribus multo, tamen talenta bina. Hui.
<ter. phor. 5.3.9> Quid haec videntur? Scilicet. Virmn me natum vellem:
<ter. phor. 5.3.10> Ego ostenderem-- Certo scio. quo pacto-- Parce, sodes,
<ter. phor. 5.3.11> Ut possis cum illa; ne te adolescens mulier defatiget.
<ter. phor. 5.3.12> Faciam ut iubes: sed meum virum abs te exire video.
<ter. phor. 5.3.13> Hem, Demipho, Iam illi datum est argentum? Curavi ilico. Nollem datum.
<ter. phor. 5.3.14> Hei, video uxorem, paene plus quam sat erat. Cur nolles, Chreme?
<ter. phor. 5.3.15> Iam recte. Quid tu? ecquid locutus cum ista es quamobrem hanc ducimus?
<ter. phor. 5.3.16> Transegi. Quid ait tandem? Abduci non potest.Qui non potest?
<ter. phor. 5.3.17> Quia uterque utrique est cordi.Quid istuc nostra?
<ter. phor. 5.3.18> Magni: praeter haec, Cognatam comperi esse nobis. Quid? deliras?
<ter. phor. 5.3.19> Sic erit. Non temere dico: redii mecum in memoriam. Satin sanus es?
<ter. phor. 5.3.20> Au, obsecro, cave ne in cognatam pecces. Non est. Ne nega.
<ter. phor. 5.3.21> Patris nomen aliud dictum est: hoc tu errasti.Non norat patrem?
<ter. phor. 5.3.22> Norat. Cur aliud dixit? Nunquamne hodie concedes mihi,
<ter. phor. 5.3.23> Neque intelliges? Si tu nihil narras-- Pergis?
<ter. phor. 5.3.24> Miror quid hoc siet. Equidem hercle nescio. Vin scire? At ita me servet Iupiter
<ter. phor. 5.3.25> Ut propior illi quam ego sum ac tu nemo est. Di vestram fidem!
<ter. phor. 5.3.26> Eamus ad ipsam: una omnes nos aut scire aut nescire hoc volo.
<ter. phor. 5.3.27> Ah. Quid est? Itan parvam mihi fidem esse apud te? Vin me credere?
<ter. phor. 5.3.28> Vin satis quaesitum mihi istuc esse? Age, fiat: quid? illa filia
<ter. phor. 5.3.29> Amici nostri quid futurum est? Recte. Hanc igitur mittimus?
<ter. phor. 5.3.30> Quidni? Illa maneat? Sic. Ire igitur tibi licet, Nausistrata.
<ter. phor. 5.3.31> Sic pol commodius esse in omnes arbitror quam ut coeperas,
<ter. phor. 5.3.32> Mancre hanc; nam perliberalis visa est quum vidi mihi.
<ter. phor. 5.3.33> Quid istuc negoti est? Iamne operuit ostium? Iam. O Iupiter,
<ter. phor. 5.3.34> Di nos respiciunt: gnatam inveni nuptam cum tuo tilio. Hem,
<ter. phor. 5.3.35> Quo pacto id potuit?
<ter. phor. 5.3.36> Non satis tutus est ad narrandum hic locus.
<ter. phor. 5.3.37> At tu abi intro.
<ter. phor. 5.3.38> Heus, ne filii quidem nostri hoc resciscant volo.
<ter. phor. 5.4.1> Laetus sum, ut meae res sese habent, fratri obtigisse quod vult.
<ter. phor. 5.4.2> Quam scitum est eiusmodi parare in animo cupiditates
<ter. phor. 5.4.3> Quas, quum res adversae sient, paulo mederi possis!
<ter. phor. 5.4.4> Hic simul argentum repperit cura sese expedivit.
<ter. phor. 5.4.5> Ego nullo possum remedio me evolvere ex his turbis
<ter. phor. 5.4.6> Quin, si hoc celetur, in metu, sin patefit, ill probro sim.
<ter. phor. 5.4.7> Neque me domum nunc reciperem, ni mihi esset spes ostenta
<ter. phor. 5.4.8> Huiusce habendae. Sed ubinam Getam invenire possum,
<ter. phor. 5.4.9> Ut rogem quod tempus conveniendi patris me capere iubeat?
<ter. phor. 5.5.1> Argentum accepi; tradidi lenoni; abduxi mulierem;
<ter. phor. 5.5.2> Curavi propria ea Phaedria ut poteretur; nam emissa est manu.
<ter. phor. 5.5.3> Nunc una mihi res etiam restat quae est conficienda, otium
<ter. phor. 5.5.4> Ab senibus ad potandum ut habeam; nam aliquot hos sumam dies.
<ter. phor. 5.5.5> Sed Phormio est. Quid ais? Quid? Quidnam nunc facturus Phaedria?
<ter. phor. 5.5.6> Quo pacto satietatem amoris ait se velle sumere?
<ter. phor. 5.5.7> Vicissim partes tuas acturus est. Quas? Ut fugitet patrem.
<ter. phor. 5.5.8> Te suam rogavit rursum ut ageres, causam ut pro se diceres;
<ter. phor. 5.5.9> Nam potaturus est apud me. Ego me ire senibus Sunium
<ter. phor. 5.5.10> Dicam ad mercatum, ancillulam emtum quam dudum dixit Geta;
<ter. phor. 5.5.11> Ne quum hic non videant me conficere credant argentum suum.
<ter. phor. 5.5.12> Sed ostium concrepuit abs te.
<ter. phor. 5.5.13> Vide quis egrediatur.
<ter. phor. 5.5.14> Geta est.
<ter. phor. 5.6.1> O Fortuna, O Fors fortuna, quantis commoditatibus
<ter. phor. 5.6.2> Quam subito hero meo Antiphoni ope vestra hunc onerastis diem;
<ter. phor. 5.6.3> Quidnam hic sibi vult? nosque amicos eius exonerastis metu!
<ter. phor. 5.6.4> Sed ego nunc mihi cesso qui non humerum hunc onero pallio,
<ter. phor. 5.6.5> Atque hominem propero invenire, ut haec quae contigerint sciat.
<ter. phor. 5.6.6> Num tu intelligis hic quid narret? Num tu? Nihil.
<ter. phor. 5.6.7> Tantundem ego. Ad lenonem hinc ire pergam: ibi nunc sunt.
<ter. phor. 5.6.>8 Heus Geta. Hem tibi. Num mirum aut novum est revocari, cursum quum institueris?
<ter. phor. 5.6.9> Geta. Pergit hercle. Nunquam tu odio tuo me vines. Non manes?
<ter. phor. 5.6.10> Vapula. Id quidem tibi iam fiet, nisi resistis, verbero.
<ter. phor. 5.6.11> Familiariorem oportet esse hunc: minitatur malum.
<ter. phor. 5.6.12> Sed isne es quem quaero an non? ipsus est. Congredere actutum. Quid est?
<ter. phor. 5.6.13> O omnium quantum est qui vivunt hominum homo ornatissime!
<ter. phor. 5.6.14> Nam sine controversia ab Dis solus diligere, Antipho.
<ter. phor. 5.6.15> Ita velim: sed qui istuc credam ita esse mihi diei velim.
<ter. phor. 5.6.16> Satin est si te delibutum gaudio reddo? Enicas.
<ter. phor. 5.6.17> Quin tu hinc pollicitationes aufer, et quod fers cedo.
<ter. phor. 5.6.18> Oh, Tu quoque hic aderas, Phormio? Aderam: sed cessas? Accipe, hem,
<ter. phor. 5.6.19> Ut modo argentum tibi dedimus apud forum, recta domum
<ter. phor. 5.6.20> Sumus profecti: interea mittit herus me ad uxorem tuam.
<ter. phor. 5.6.21> Quamobrem? Omitto proloqui; nam nihil ad hanc rem est, Antipho.
<ter. phor. 5.6.22> Ubi in gynaeceum ire occipio, puer ad me adcurrit Mida;
<ter. phor. 5.6.23> Pone apprehendit pallio; resupinat: respicio; rogo
<ter. phor. 5.6.24> Quamobrem retineat me: ait esse vetitum intro ad heram accedere.
<ter. phor. 5.6.25> Sophrona modo fratrem huc, inquit, senis introduxit Chremem,
<ter. phor. 5.6.26> Eumque nunc esse intus cum illis. Hoc ubi ego audivi, ad fores
<ter. phor. 5.6.27> Suspenso gradu placide ire perrexi; accessi; adstiti;
<ter. phor. 5.6.28> Animam compressi; aurem admovi: ita animum coepi attendere,
<ter. phor. 5.6.29> Hoc modo sermonem captans. Eu Geta. Hic pulcherrimum
<ter. phor. 5.6.30> Facinus audivi: itaque paene hercle exclamavi gaudio.
<ter. phor. 5.6.31> Quod? Quodnam arbitrare? Nescio. Atqui mirificissimum:
<ter. phor. 5.6.32> Patruus tuus pater est inventus Phanio uxori tuae.
<ter. phor. 5.6.33> Hem. Quid ais? Cum eius consuevit olim matre in Lemno clanculum.
<ter. phor. 5.6.34> Somnium. Utine haec ignoraret suum patrem? Aliquid credito,
<ter. phor. 5.6.35> Phormio, esse causae: sed me censen potuisse omnia
<ter. phor. 5.6.36> Intelligere extra ostium intus quae inter sese ipsi egerint?
<ter. phor. 5.6.37> Atque hercle ego quoque illam audivi fabulam.
<ter. phor. 5.6.38> Immo etiam dabo Quo magis credas. Patruus interea inde huc egreditur foras:
<ter. phor. 5.6.39> Haud multo post cum patre idem recipit se intro denuo:
<ter. phor. 5.6.40> Ait uterque tibi potestatem eius habendae se dare.
<ter. phor. 5.6.41> Denique ego missus sum te ut requirerem atque adducerem.
<ter. phor. 5.6.42> Quin ergo rape me: quid cessas? Fecero. O mi Phormio, Vale.
<ter. phor. 5.6.43> Vale, Antipho: bene, ita me Di ament, factum: gaudeo
<ter. phor. 5.6.44> Tantam fortunam de improviso esse his datam.
<ter. phor. 5.6.45> Summa eludendi occasio est mihi nunc senes,
<ter. phor. 5.6.46> Et Phaedriae curam adimere argentariam,
<ter. phor. 5.6.47> Ne cuiquam suorum aequalium supplex siet:
<ter. phor. 5.6.48> Nam idem hoc argentum, ita ut datum est, ingratiis
<ter. phor. 5.6.49> Ei datum erit: hoc qui cogam re ipsa repperi.
<ter. phor. 5.6.50> Nunc gestus mihi vultusque est capiendus novus.
<ter. phor. 5.6.51> Sed hince concedam in angiportum hoc proximum:
<ter. phor. 5.6.52> Inde hisce ostendam me, ubi erunt egressi foras.
<ter. phor. 5.6.53> Quo me assimularam ire ad mercatum non eo.
<ter. phor. 5.7.1> Dis magnas merito gratias habeo atque ago,
<ter. phor. 5.7.2> Quando evenere haec nobis, frater, prospere.
<ter. phor. 5.7.3> Quantum potest nunc conveniendus Phormio est,
<ter. phor. 5.7.4> Priusquam dilapidet nostras triginta minas
<ter. phor. 5.7.5> Ut auferamus. Demiphonem, si domi est,
<ter. phor. 5.7.6> Visam: ut, quod---- At nos ad te ibamus, Phormio.
<ter. phor. 5.7.7> De eadem hac fortasse causa. Ita hercle. Credidi.
<ter. phor. 5.7.8> Quid ad me ibatis? Ridiculum. Verebamini
<ter. phor. 5.7.9> Ne non id facerem quod recepissem semel?
<ter. phor. 5.7.10> Heus, quanta quanta haec mea paupertas est, tamen
<ter. phor. 5.7.11> Adhuc curavi unum hoc quidem, ut mihi esset fides.
<ter. phor. 5.7.12> Estne ea, ita ut dixi, liberalis? Oppido.
<ter. phor. 5.7.13> Itaque ad vos venio nuntiatum, Demipho,
<ter. phor. 5.7.14> Paratum me esse: ubi vultis, uxorem date;
<ter. phor. 5.7.15> Nam omnes posthabui mihi res, ita uti par fuit,
<ter. phor. 5.7.16> Postquam tantopere id vos velle animadverteram.
<ter. phor. 5.7.17> At hic dehortatus est me ne illam tibi darem;
<ter. phor. 5.7.18> "Nam qui erit rumor populi," inquit, "si id feceris?
<ter. phor. 5.7.19> Olim quum honeste potuit tum non est data:
<ter. phor. 5.7.20> Nunc viduam extrudi turpe est:" ferme eadem omnia
<ter. phor. 5.7.21> Quae tute dudum coram me incusaveras.
<ter. phor. 5.7.22> Satis superbe illuditis me. Qui? Rogas?
<ter. phor. 5.7.23> Quia ne alteram quidem illam potero ducere:
<ter. phor. 5.7.24> Nam quo redibo ore ad eam quam contemserim?
<ter. phor. 5.7.25> Tum autem Antiphonem video ab sese amittere
<ter. phor. 5.7.26> Invitum eam; inque. Tum autem video filium
<ter. phor. 5.7.27> Invitum sane mulierem ab se amittere.
<ter. phor. 5.7.28> Sed transi sodes ad forum, atque illud mihi
<ter. phor. 5.7.29> Argentum rursum iube rescribi, Phormio.
<ter. phor. 5.7.30> Quodne ego discripsi porro illis quibus debui
<ter. phor. 5.7.31> Quid igitur fiet? Si vis mihi uxorem dare,
<ter. phor. 5.7.32> Quam despondisti, ducam: sin est ut velis
<ter. phor. 5.7.33> Mancre illam apud te, dos hic maneat, Demipho.
<ter. phor. 5.7.34> Nam non est aequum me propter vos decipi,
<ter. phor. 5.7.35> Quum ego vestri honoris causa repudium alterae
<ter. phor. 5.7.36> Remiserim quae dotis tantundem dabat.
<ter. phor. 5.7.37> I hinc in malam rein cum istac magnificentia,
<ter. phor. 5.7.38> Fugitive: etiam nunc credis te ignorarier,
<ter. phor. 5.7.39> Aut tua facta adeo? Irritor. Tune hanc duceres,
<ter. phor. 5.7.40> Si tibi data esset? Fac periclum. Ut filius
<ter. phor. 5.7.41> Cum illa habitet apud te; hoc vestrum consilium fuit.
<ter. phor. 5.7.42> Quaeso, quid narras? Quin tu mihi argentum cedo.
<ter. phor. 5.7.43> Immo vero uxorem tu cedo. In ius ambula.
<ter. phor. 5.7.44> In ius? enimvero si porro esse odiosi pergitis--
<ter. phor. 5.7.45> Quid facies? Egone? Vos me indotatis modo
<ter. phor. 5.7.46> Patrocinari fortasse arbitramini: Etiam dotatis soleo.
<ter. phor. 5.7.47> Quid id nostra? Nihil.Hic quandam noram cuius vir uxorem --
<ter. phor. 5.7.48> Hem.Quid est? Lemni habuit aliam:--
<ter. phor. 5.7.49> Nullus sum. ex qua filiam
<ter. phor. 5.7.50> Suscepit; et eam clam educat. Sepultus sum.
<ter. phor. 5.7.51> Haec adeo ego illi iam denarrabo. Obsecro, Ne facias.
<ter. phor. 5.7.52> Oh, tune is eras? Ut ludos facit. Missum te facimus.
<ter. phor. 5.7.53> Fabulae. Quid vis tibi? Argentum quod habes condonamus te.
<ter. phor. 5.7.54> Audio.
<ter. phor. 5.7.55> Quid vos, malum, ergo me sic ludificamini,
<ter. phor. 5.7.56> Inepti, vestra puerili sententia?
<ter. phor. 5.7.57> "Nolo, volo: volo, nolo rursum: cedo, cape.
<ter. phor. 5.7.58> Quod dictum, indictum est: quod modo erat ratum, irritum est."
<ter. phor. 5.7.59> Quo pacto aut unde haec hic rescivit?
<ter. phor. 5.7.60> Nescio; Nisi me dixisse nemini id certo scio.
<ter. phor. 5.7.61> Monstri, ita me Di ament, simile. Inieci scrupulum. Hem.
<ter. phor. 5.7.62> Hicine ut a nobis hoc tantum argenti auferat,
<ter. phor. 5.7.63> Tam aperte irridens? Emori hercle satius est.
<ter. phor. 5.7.64> Animo virili praesentique ut sis para:
<ter. phor. 5.7.65> Vides tuum peccatum esse clatum foras;
<ter. phor. 5.7.66> Neque iam id celare posse te uxorem tuam.
<ter. phor. 5.7.67> Nunc quod ipsa ex aliis auditura sit, Chreme,
<ter. phor. 5.7.68> Id nosmet ipsos indicare placabilius est.
<ter. phor. 5.7.69> Tum hunc impuratum poterimus nostro modo
<ter. phor. 5.7.70> Ulcisci. Atat, nisi inihi prospicio, haereo.
<ter. phor. 5.7.71> Hi gladiatorio animo ad me affectant viam.
<ter. phor. 5.7.72> At vereor ut placari possit. Bono animo es.
<ter. phor. 5.7.73> Ego redigam vos in gratiam, hoc fretus, Chreme,
<ter. phor. 5.7.74> Quum e medio excessit unde haec suscepta est tibi.
<ter. phor. 5.7.75> Itane agitis mecum? Satis astute aggredimini.
<ter. phor. 5.7.76> Non hercle ex re istius me instigasti, Demipho.
<ter. phor. 5.7.77> Ain tu? Ubi quae libitum fuerit peregre feceris,
<ter. phor. 5.7.78> Neque huius sis veritus feminae primariae,
<ter. phor. 5.7.79> Quin novo modo ei faceres contumeliam,
<ter. phor. 5.7.80> Venias mihi precibus lautum peccatum tuum?
<ter. phor. 5.7.81> Hisce ego illlam dictis ita tibi incensam dabo
<ter. phor. 5.7.82> Ut ne restinguas lacrimis si exstillaveris.
<ter. phor. 5.7.83> Malum quod isti Di Deaeque omnes duiut.
<ter. phor. 5.7.84> Tantane affectum quenquam esse hominem audacia?
<ter. phor. 5.7.85> Non hoc publicitus scelus hinc deportarier
<ter. phor. 5.7.86> In solas terras? In id redactus sum loci
<ter. phor. 5.7.87> Ut quid agam cum illo nesciam prorsum.
<ter. phor. 5.7.88> Ego scio: In ius eamus.In ius? huc, si quid libet.
<ter. phor. 5.7.89> Assequere ac retine, dum ego huc servos evoco.
<ter. phor. 5.7.90> Enim solus nequeo: accurre huc. Una iniuria est
<ter. phor. 5.7.91> Tecum. Lege agito ergo. Altera est tecum, Chreme.
<ter. phor. 5.7.92> Rape hunc. Itane agitis? enimvero voce est opus.
<ter. phor. 5.7.93> Nausistrata, exi. Os opprime. Impurum vide,
<ter. phor. 5.7.94> Quantum valet.Nausistrata, inquam. Non taces?
<ter. phor. 5.7.95> Taceam? Nisi sequitur, pugnos in ventrem ingere.
<ter. phor. 5.7.96> Vel oculum exclude: est ubi vos ulciscar probe.
<ter. phor. 5.8.1> Quis nominat me? Hem. Quid istuc turbae est, obsecro, Mi vir?
<ter. phor. 5.8.2> Ehem, quid nunc obstipuisti? Quis hic homo est?
<ter. phor. 5.8.3> Non mihi respondes? Hicine ut tibi respondeat,
<ter. phor. 5.8.4> Qui hercle ubi sit nescit? Cave isti quicquam creduas.
<ter. phor. 5.8.5> Abi, tange: si non totus friget, me enica.
<ter. phor. 5.8.6> Nihil est. Quid ergo est? quid istic narrat?
<ter. phor. 5.8.7> Iam scies: Ausculta. Pergin credere?
<ter. phor. 5.8.8> Quid ego, obsecro, Huic credam qui nihil dixit?
<ter. phor. 5.8.9> Delirat miser Timore. Non pol temere est quod tu tam times.
<ter. phor. 5.8.10> Ego timeo? Recte sane: quando nihil times,
<ter. phor. 5.8.11> Et hoc nihil est quod ego dico, tu narra.
<ter. phor. 5.8.12> Scelus! Tibi narret?> Eho tu, factum est abs te sedulo
<ter. phor. 5.8.13> Pro fratre.Mi vir, non mihi narras? At---- Quid, "at?"
<ter. phor. 5.8.14> Non opus est dicto. Tibi quidem: at scito huic opus est.
<ter. phor. 5.8.15> In Lemno-- Hem, quid ais? Non taces? clam te-- Hei mihi.
<ter. phor. 5.8.16> Uxorem duxit. Mi homo, Di melius duint.
<ter. phor. 5.8.17> Sic factum est. Perii misera. Et inde filiam
<ter. phor. 5.8.18> Suscepit iam unam, dum tu dormis.
<ter. phor. 5.8.19> Quid agimus? Pro Di immortales, facinus indignum, et malum.
<ter. phor. 5.8.20> Hoc actum est. An quicquam hodie est factum indignius?
<ter. phor. 5.8.21> Qui mihi ubi ad uxores ventum est tum fiunt senes.
<ter. phor. 5.8.22> Demipho, te appello; nam me cum hoc ipso distaedet loqui.
<ter. phor. 5.8.23> Haecine erant itiones crebrae, et mansiones diutinae
<ter. phor. 5.8.24> Lemni? haecine erat ea quae nostros fructus minuebat vilitas?
<ter. phor. 5.8.25> Ego, Nausistrata, esse in hac re culpam meritam non nego;
<ter. phor. 5.8.26> Sed ea quill sit ignoscenda. Verba fiunt mortuo.
<ter. phor. 5.8.27> Nam neque negligentia tua, neque odio id fecit tuo.
<ter. phor. 5.8.28> Vinolentus fere abhinc annos quindecim mulierculam
<ter. phor. 5.8.29> Eam compressit, unde haec nata est: neque postilla unquam attigit.
<ter. phor. 5.8.30> Ea mortem obiit, e medio abiit, qui fuit in re hac serupulus.
<ter. phor. 5.8.31> Quamobrem te oro, ut alia facta tua sunt, aequo animo hoc feras.
<ter. phor. 5.8.32> Quid ego aequo animo? Cupio misera in hac re iam defungier.
<ter. phor. 5.8.33> Sed quid sperem? aetate porro minus peccaturum putem?
<ter. phor. 5.8.34> Iam tum erat senex, senectus si verecundos facit.
<ter. phor. 5.8.35> An mea forma atque aetas nunc magis expetenda est, Demipho?
<ter. phor. 5.8.36> Quid mihi nunc affers quamobrem exspectem aut sperem porro non fore?
<ter. phor. 5.8.37> Exsequias Chremeti quibus est commodum ire hem tempus est.
<ter. phor. 5.8.38> Sic dabo: age nunc, age, Phormionem qui volet lacessito.
<ter. phor. 5.8.39> Faxo tali eum mactatum atque hic est infortunio.
<ter. phor. 5.8.40> Redeat sane in gratiam: iam supplici satis est mihi:
<ter. phor. 5.8.41> Habet haec ei quod dum vivat usque ad aurem ogganniat.
<ter. phor. 5.8.42> At meo merito, credo: quid ego nunc commemorem, Demipho,
<ter. phor. 5.8.43> Singulatim qualis ego in hunc fuerim? Novi aeque omnia
<ter. phor. 5.8.44> Tecum. Meritone hoc meo videtur factum? Minime gentium;
<ter. phor. 5.8.45> Verum, quando iam accusando fieri infectum non potest,
<ter. phor. 5.8.46> Ignosce: orat; confitetur; purgat: quid vis amplius?
<ter. phor. 5.8.47> Enimvero prius quam haec dat veniam, mihi prospiciam et Phaedriae.
<ter. phor. 5.8.48> Heus, Nausistrata, prius quam huic respondes temere, audi.
<ter. phor. 5.8.49> Quid est? Ego minas triginta per fallaciam ab illo abstuli;
<ter. phor. 5.8.50> Eas dedi tuo gnato; is pro sua amica lenoni dedit.
<ter. phor. 5.8.51> Hem, quid ais? Adeone hoc indignum tibi videtur, filius
<ter. phor. 5.8.52> Homo adolescens si habet unam amicam, tu uxores duas?
<ter. phor. 5.8.53> Nihil pudere! Quo ore illum obiurgabis? responde mihi.
<ter. phor. 5.8.54> Faciet ut voles. Immo, ut meam iam scias sententiam,
<ter. phor. 5.8.55> Neque ego ignosco neque promitto quicquam; neque respondeo,
<ter. phor. 5.8.56> Prius quam gnatum video: eius iudicio permitto omnia;
<ter. phor. 5.8.57> Quod is iubebit, faciam. Mulier sapiens es, Nausistrata.
<ter. phor. 5.8.58> Satin tibi est Chreme? Immo vero pulchre discedo et probe,
<ter. phor. 5.8.59> Et praeter spem. Tu tuum nomen die quod est. Mihin? Phormio:
<ter. phor. 5.8.60> Vestrae familiae hercle amicus, et tuo summus Phaedriae.
<ter. phor. 5.8.61> Phormio, at ego ecastor posthac tibi quod potero et quae voles
<ter. phor. 5.8.62> Faciamque et dicam. Benigne dicis. Pol meritum est tuum.
<ter. phor. 5.8.63> Vin primum hodie facere quod ego gaudeam, Nausistrata,
<ter. phor. 5.8.64> Et quod tuo viro oculi doleant? Cupio. Me ad coenam voca.
<ter. phor. 5.8.65> Pol vero voco.
<ter. phor. 5.8.66> Eamus intro hinc.
<ter. phor. 5.8.67> Fiat: sed ubi est Phaedria,
<ter. phor. 5.8.68> Iudex noster?
<ter. phor. 5.8.69> Iam hic faxo aderit.
<ter. phor. 5.8.70> Vos valete et plaudite.
