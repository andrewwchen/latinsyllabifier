<pseudo_tertullian. de_sodoma. 1> Iam deus omnipotens primaeui tempora saecli
<pseudo_tertullian. de_sodoma. 2> uindice diluuio cunctis aboleuerat undis.
<pseudo_tertullian. de_sodoma. 3> quas caelum sparsit. terrae. maris expuit aequor:
<pseudo_tertullian. de_sodoma. 4> hactenus haud liquido poenas decernere pactus
<pseudo_tertullian. de_sodoma. 5> excidio, quotiens. hiemem cum induceret aer.
<pseudo_tertullian. de_sodoma. 6> frenandis uarium pluuiis mandauerat arcum.
<pseudo_tertullian. de_sodoma. 7> purpureo et uiridi signantem nubila limbo.
<pseudo_tertullian. de_sodoma. 8> Iridis in nomen. propria est quae fibula nimbis.
<pseudo_tertullian. de_sodoma. 9> Sed recidiua hominum pariter cum gente secunda
<pseudo_tertullian. de_sodoma. 10> impietas iterumque mali noua pullulat aetas.
<pseudo_tertullian. de_sodoma. 11> excidio iam non imbres sortita. sed ignes.
<pseudo_tertullian. de_sodoma. 12> sic Sodomum meruit tellus ardentibus uri
<pseudo_tertullian. de_sodoma. 13> roribus et finis portendere signa futuri.
<pseudo_tertullian. de_sodoma. 14> effera luxuries illic. inimica pudoris.
<pseudo_tertullian. de_sodoma. 15> instar legis erat. fugeret quam praescius hospes,
<pseudo_tertullian. de_sodoma. 16> ante uel ad Scythicas uel apud Busiridis aras
<pseudo_tertullian. de_sodoma. 17> exoptans per sacra necem caestusque cruore
<pseudo_tertullian. de_sodoma. 18> fundere Bebn cum et Lybicas satiare palaestras
<pseudo_tertullian. de_sodoma. 19> Antaei. Circaea nouas per pocula formas
<pseudo_tertullian. de_sodoma. 20> sumere. quam laesum Sodomis amittere sexum.
<pseudo_tertullian. de_sodoma. 21> Pulsabat caelum inuidia: conubia mixta
<pseudo_tertullian. de_sodoma. 22> incestu parili. generis natura rebellis
<pseudo_tertullian. de_sodoma. 23> m sese, laesumque uiri cum corpore nomen.
<pseudo_tertullian. de_sodoma. 24> tempore sed certo deus omnia prospeculatur:
<pseudo_tertullian. de_sodoma. 25> iudicat iniustos, patiens ubi criminis aetas
<pseudo_tertullian. de_sodoma. 26> cessandi spatium. uis nulla. coegerat ira.
<pseudo_tertullian. de_sodoma. 27> iamque dies ultrix aderat: duo de grege missi
<pseudo_tertullian. de_sodoma. 28> angelica forma iuuenes, qui spiritus ambo
<pseudo_tertullian. de_sodoma. 29> diua ministeria domini mandata ferebant:
<pseudo_tertullian. de_sodoma. 30> succedunt Sodomis. illic de stirpe piorum
<pseudo_tertullian. de_sodoma. 31> transuena Loth aderat. sapiens iustique colonus;
<pseudo_tertullian. de_sodoma. 32> unus erat meminisse deum. solet utilis arbor
<pseudo_tertullian. de_sodoma. 33> in siluis latitare ferens uelut hospita fructus.
<pseudo_tertullian. de_sodoma. 34> is tunc pro porta residens — uix moenia adibant
<pseudo_tertullian. de_sodoma. 35> caelicolae — quamquam diuinos nescius ultro
<pseudo_tertullian. de_sodoma. 36> aduocat, adpellat, patrio ueneratur honore
<pseudo_tertullian. de_sodoma. 37> hospitioque uocat longe stabulare parantes.
<pseudo_tertullian. de_sodoma. 38> enisus longis precibus: pia pignora mensa
<pseudo_tertullian. de_sodoma. 39> officiisque probis studio dispungit amicos.
<pseudo_tertullian. de_sodoma. 40> Nox requiem dederat. lux soluerat altera noctem
<pseudo_tertullian. de_sodoma. 41> et Sodoma in foribus strepitat cum lege pudenda.
<pseudo_tertullian. de_sodoma. 42> Loth contra supplex: Ne uos nunc pacta libido
<pseudo_tertullian. de_sodoma. 43> incendat. iuuenes. ipsam foedare iuuentam
<pseudo_tertullian. de_sodoma. 44> luxu. quo genitura uocant, quo semina, frustra:
<pseudo_tertullian. de_sodoma. 45> quo nullae nuptant animae. non lustra colentes.
<pseudo_tertullian. de_sodoma. 46> non stabulis reduces, non undis subter hiantes.
<pseudo_tertullian. de_sodoma. 47> nec quae pinnarum modulis prope nubila pendent.
<pseudo_tertullian. de_sodoma. 48> nec quae per terram protracto corpore manant.
<pseudo_tertullian. de_sodoma. 49> omne genus luxu genus est; sed femina coniunx
<pseudo_tertullian. de_sodoma. 50> omnibus, et numquam cuiquam nisi femina mater.
<pseudo_tertullian. de_sodoma. 51> nunc, si fas iuuenale habet uastare pudorem,
<pseudo_tertullian. de_sodoma. 52> sunt intus natae biiuges mihi, nubilis aetas;
<pseudo_tertullian. de_sodoma. 53> uirginitas in flore tumet: iam dedita messi
<pseudo_tertullian. de_sodoma. 54> digna cupido uiris: tulerit quam uestra uoluptas.
<pseudo_tertullian. de_sodoma. 55> dedo pater proque hospitibus pensabo dolorem.i
<pseudo_tertullian. de_sodoma. 56> Vulgus ad haec demens: , Quisnam tu, quantus et unde,
<pseudo_tertullian. de_sodoma. 57> qui nobis domineris. ait. legesque recondas?
<pseudo_tertullian. de_sodoma. 58> transuena, non rector, Sodomorum iugera liras.
<pseudo_tertullian. de_sodoma. 59> nunc igitur tute ipse lues. quod nostra cupido est.
<pseudo_tertullian. de_sodoma. 60> pro natis proque hospitibus: satis unus in omnes.-
<pseudo_tertullian. de_sodoma. 61> dicta pt facta simul. uulgi mora nulla furentis.
<pseudo_tertullian. de_sodoma. 62> turbidus hiberno dum uoluitur impete torrens,
<pseudo_tertullian. de_sodoma. 63> riuorum innumeros uno pede deuehit amnes:
<pseudo_tertullian. de_sodoma. 64> si qua illic arbor rapidis offenditur undis,
<pseudo_tertullian. de_sodoma. 65> haut mansura diu. quantum radice licebit
<pseudo_tertullian. de_sodoma. 66> crinitas durare moras. ubi subter adesam
<pseudo_tertullian. de_sodoma. 67> perdit humum, circumfosso iam caudice pendens
<pseudo_tertullian. de_sodoma. 68> huc illuc certam differt incerta ruinam:
<pseudo_tertullian. de_sodoma. 69> haut aliter Loth in media uertigine uulgi
<pseudo_tertullian. de_sodoma. 70> nutabat uinci prope iam: sed diua potestas
<pseudo_tertullian. de_sodoma. 71> subuenit. angelici iuuenes de limine raptum
<pseudo_tertullian. de_sodoma. 72> restituunt tectis. demens et uulgus ibidem
<pseudo_tertullian. de_sodoma. 73> poenarum auspiciis interdum lumine multant.
<pseudo_tertullian. de_sodoma. 74> Tum decreta dei reserant. dignam fore poenam
<pseudo_tertullian. de_sodoma. 75> de caelo Sodomis: ipsum meruisse salutem
<pseudo_tertullian. de_sodoma. 76> iustitiae titulo. "Quin ergo accingeris istinc
<pseudo_tertullian. de_sodoma. 77> festinare fugam pariterque educere, si quid
<pseudo_tertullian. de_sodoma. 78> gentis habes. nos exitium iam inducimus urbi."
<pseudo_tertullian. de_sodoma. 79> Loth generos citus adloquitur. sed dura hominum mens
<pseudo_tertullian. de_sodoma. 80> credere despexit monitum risitque timorem.
<pseudo_tertullian. de_sodoma. 81> tempore mox quo lux tenebras accendere temptat
<pseudo_tertullian. de_sodoma. 82> et bicolor caeli facies de nocte dieque est.
<pseudo_tertullian. de_sodoma. 83> instabant iuuenes Chaldaeam educere gentem
<pseudo_tertullian. de_sodoma. 84> ex Sodomis iustamque domum donare saluti.
<pseudo_tertullian. de_sodoma. 85> "Heia age. Loth. exsurge tuamque adsume iugalem
<pseudo_tertullian. de_sodoma. 86> et natas duplices atque hinc exterminis ito.
<pseudo_tertullian. de_sodoma. 87> praeueniens Sodomum poenas." manibus quoque amicis
<pseudo_tertullian. de_sodoma. 88> producunt trepidos atque haec tibi cetera mandant :
<pseudo_tertullian. de_sodoma. 89> "Seru. Loth. animam. ne uisum in terga retrorsum
<pseudo_tertullian. de_sodoma. 90> uertere forte uelis. coeptum uel sistere gressum:
<pseudo_tertullian. de_sodoma. 91> in montem propera!" timuit Loth ardua tardo
<pseudo_tertullian. de_sodoma. 92> ereptare gradu. caelestes ne prius irae
<pseudo_tertullian. de_sodoma. 93> opprimerent; alios igitur deposcere portus
<pseudo_tertullian. de_sodoma. 94> adgreditur. paruam quam contra adspexerat urbem.
<pseudo_tertullian. de_sodoma. 95> "Huc. inquit. fuga sit: certe uix moenibus extat,
<pseudo_tertullian. de_sodoma. 96> nec longe nec magna mihi est." fauere petenti.
<pseudo_tertullian. de_sodoma. 97> urbis et ipsius pariter cessere salutem.
<pseudo_tertullian. de_sodoma. 98> Segor inde loco nomen uox barbara nouit.
<pseudo_tertullian. de_sodoma. 99> tunc Loth ingreditur Segor: simul exoritur sol.
<pseudo_tertullian. de_sodoma. 100> ultimus ille quidem. Sodomumque incendia feruens
<pseudo_tertullian. de_sodoma. 101> infert: nam totos radios armauerat igni:
<pseudo_tertullian. de_sodoma. 102> aemula subseritur caligo. includere lucem
<pseudo_tertullian. de_sodoma. 103> coeptans atque globos confuso intexere- caelo.
<pseudo_tertullian. de_sodoma. 104> fumantes coeunt nubes. nouus inruit imber.
<pseudo_tertullian. de_sodoma. 105> sulpura cum flammis flagrat chaos. aestuat aether.
<pseudo_tertullian. de_sodoma. 106> exustus crepitat liquidis ardoribus aer.
<pseudo_tertullian. de_sodoma. 107> Hinc habet in falso de uero fabula famam
<pseudo_tertullian. de_sodoma. 108> Solis progeniem cumis optasse paternos
<pseudo_tertullian. de_sodoma. 109> nec ualuisse leuem puerum frenare superbos
<pseudo_tertullian. de_sodoma. 110> ignis equos. arsisse orbem. tunc fulmine raptum
<pseudo_tertullian. de_sodoma. 111> aurigam inlicitum. planctum mutasse sorores.
<pseudo_tertullian. de_sodoma. 112> uiderit Eridanus. si qua illic populus albet..
<pseudo_tertullian. de_sodoma. 113> aut si quis plmnat senio modulatior alps.
<pseudo_tertullian. de_sodoma. 114> hic aliter uersae maerent miracula fOnllae:
<pseudo_tertullian. de_sodoma. 115> namque comes coniunx. heu roe, male tum quoque legis
<pseudo_tertullian. de_sodoma. 116> femina non patiens diuinae, ad murmura caeli
<pseudo_tertullian. de_sodoma. 117> audaces oculos nequiquam sola retorsit,
<pseudo_tertullian. de_sodoma. 118> non habitura loqui. quod uiderit. et simul illic
<pseudo_tertullian. de_sodoma. 119> in fragilem mutata salem stetit ipsa sepulchrum.
<pseudo_tertullian. de_sodoma. 120> ipsa et imago sibi. formam sine corpore seruans.
<pseudo_tertullian. de_sodoma. 121> durat enim adhuc nuda statione sub aethra,
<pseudo_tertullian. de_sodoma. 122> nec pluuiis dilapsa situ nec diruta uentis.
<pseudo_tertullian. de_sodoma. 123> quin etiam siquis mutilauerit aduena formam,
<pseudo_tertullian. de_sodoma. 124> protinus ex sese suggestu uulnera complet.
<pseudo_tertullian. de_sodoma. 125> dicitur et uiuens. alio iam corpore. sexus
<pseudo_tertullian. de_sodoma. 126> munificos solito dispungere sanguine menses.
<pseudo_tertullian. de_sodoma. 127> Nusquam sunt Sodomi. nusquam illic impia lucent
<pseudo_tertullian. de_sodoma. 128> moenia. cum dominis domus omnis inhospita nusquam.
<pseudo_tertullian. de_sodoma. 129> tota rogus regio est: hinc atro horrore fauillae
<pseudo_tertullian. de_sodoma. 130> hincque situ cano cineres incendia signant.
<pseudo_tertullian. de_sodoma. 131> nullus arat frustra piceas fuligine glebas.
<pseudo_tertullian. de_sodoma. 132> occidit illa prior feritas. quam prospiciens Loth
<pseudo_tertullian. de_sodoma. 133> discretus patruo dites delegerat agros].
<pseudo_tertullian. de_sodoma. 134> semiperempta etiam si qua illic iugera laetas
<pseudo_tertullian. de_sodoma. 135> autumni conantur opes. facile optima sese
<pseudo_tertullian. de_sodoma. 136> promittunt oculis pira. persica et omnia mela,
<pseudo_tertullian. de_sodoma. 137> donec carpantur: nam protinus indice tacta
<pseudo_tertullian. de_sodoma. 138> soluitur in cinerem uacui fallacia pomi.
<pseudo_tertullian. de_sodoma. 139> sic igitur caelo pariter terraque sepultis
<pseudo_tertullian. de_sodoma. 140> nec mare uiuit ibi: mors est maris illa quieti.
<pseudo_tertullian. de_sodoma. 141> quod nullos animat per anhela uolumina fluctus.
<pseudo_tertullian. de_sodoma. 142> quodque etiam patrio numquam suspirat ab austro.
<pseudo_tertullian. de_sodoma. 143> quodque caret proferre aliquam de gurgite gentem
<pseudo_tertullian. de_sodoma. 144> squamigeram leuique cute uel cortice saeptam
<pseudo_tertullian. de_sodoma. 145> uel crispam conchae et duplici conpagine clausam.
<pseudo_tertullian. de_sodoma. 146> solum illic propria mentitur fruge bitumen.
<pseudo_tertullian. de_sodoma. 147> exusti fuligo maris, quod uiuidus ardor
<pseudo_tertullian. de_sodoma. 148> subter stagna coquens de sulpuris et salis aestu
<pseudo_tertullian. de_sodoma. 149> temperat inque picem dat terrae adhaerere marinam.
<pseudo_tertullian. de_sodoma. 150> inuehitur proprio cum tempore pingue crematae
<pseudo_tertullian. de_sodoma. 151> uirus aquae spumisque cutis super aequora nigra
<pseudo_tertullian. de_sodoma. 152> texitur. adpellunt. quis est ea captio mercis;
<pseudo_tertullian. de_sodoma. 153> adclinant laterum leues libramine lembos,
<pseudo_tertullian. de_sodoma. 154> ut semel inpositam doceant conscendere uenam;
<pseudo_tertullian. de_sodoma. 155> nam se sponte leuans adnabit inertis ad ora
<pseudo_tertullian. de_sodoma. 156> nauigii pressumque dabit prae munere largo.
<pseudo_tertullian. de_sodoma. 157> ni plaga contigerit. qua mensis femina uestit.
<pseudo_tertullian. de_sodoma. 158> Ecce aliud monstrum pelagi de clade notatur:
<pseudo_tertullian. de_sodoma. 159> cuncta illic inuita natant; natura recessit
<pseudo_tertullian. de_sodoma. 160> mergendis data corporibus. si denique testae
<pseudo_tertullian. de_sodoma. 161> luciferam narem insistes. qua spiritus igni est,
<pseudo_tertullian. de_sodoma. 162> uelificabit apex flammae; si flamma perempta est,
<pseudo_tertullian. de_sodoma. 163> ibit subter aquas adstructio naufraga lucis.
<pseudo_tertullian. de_sodoma. 164> Hae Sodomum etGomorum signatae in saecula poenae
<pseudo_tertullian. de_sodoma. 165> g-entibus iniustis. quis corda ecdura timorem
<pseudo_tertullian. de_sodoma. 166> -deseruere dei. de caelo iura uereri.
<pseudo_tertullian. de_sodoma. 167> inque unum rerum dominum curare docebunt.
