<aus. fast. 1.1> IGNOTA aeternae ne sint tibi tempora Romae,
<aus. fast. 1.2> regibus et patrum ducta sub imperiis,
<aus. fast. 1.3> digessi fastos et nomina praepetis aevi,
<aus. fast. 1.4> sparsa iacent Latiam si qua per historiam,
<aus. fast. 1.5> sit tuus hic fructus, vigilatas accipe noctes:
<aus. fast. 1.6> obsequitur studio nostra lucerna tuo.
<aus. fast. 1.7> tu quoque venturos per longum censere Ianos,
<aus. fast. 1.8> ut mea digessit pagina praeteritos.
<aus. fast. 1.9> exemplum iam patris habes, ut protinus 3 et te
<aus. fast. 1.10> adgreget Ausoniis purpura consulibus.
<aus. fast. 2.11> NOSTRUM 1
<aus. fast. 2.12> ANNIS undecies centum coniunge quaternos,
<aus. fast. 2.13> undecies unumque super trieterida necte.
<aus. fast. 2.14> haec erit aeternae series ab origine Romae.
<aus. fast. 3.15> HACTENUS adscripsi fastos, si sors volet, ultra
<aus. fast. 3.16> adiciam: si non, qui legis, adicies,
<aus. fast. 3.17> scire cupis, qui sim? titulum, qui quartus ab imo est,
<aus. fast. 3.18> quaere: leges nomen consulis Ausonii.
<aus. fast. 4.1> urbis ab aeternae deductam rege Quirino
<aus. fast. 4.2> annorum seriem cum, Procule, accipies,
<aus. fast. 4.3> mille annos centumque et bis fluxisse novenos
<aus. fast. 4.4> consulis Ausonii nomen ad usque leges,
<aus. fast. 4.5> fors erit, ut, lustrum cum se cumulaverit istis,
<aus. fast. 4.6> confectam Proculus signet Olympiadam.
